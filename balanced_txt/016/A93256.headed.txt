S3754 669.f.13[42] 99869803 162938
EPITAPHIUM Honorabilis & Prudentissimi Viri, Domini JOHANNIS WARNERI, Celeberrimae Reipublicae Londinensis PRAETORIS, Patris Patriae optimi, in ipso exitu Magistratûs, Anno Christi 1648 nocte praecedente diem 28 Octobris, piè mortui, & 16 Novembris solemniter sepulti. WARNERUS meritis Praetor dignissimus Urbis Officio excedens cum vitâ, nocte supremâ, Deposuit gladium, sceptrum Regale, Sigilla, Thesaurum, fasces, &, quid Respublica Magna Juris habet, Successori cum laude reliquit. Annua gesta Viri, Civilis tempore belli, Totque catenatos curarum mole labores, Curia testetur, Populus, Civesque Togati, Et Patriae ex Patribus viginti quinque Senatus. Corpus in hoc tumulo; mens coeli est sede reposta. CHRONOGRAMMA ejusdem obitûs. Mort VVs hoC anno VVarner Vs Cons VL In Vrbe, LVCe qVater septenâ oCtobrIs noCte prIore. aeviterni monumenti loco, moerens posuit Joh. Sictor, exul Bohemus.

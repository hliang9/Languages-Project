H445A 47012468 174434
DISPƲTATIO JƲRIDICA, DE Rebus auctoritate Judicis Possidendis seu Vendendis; QUAM Divino Annuente Numine, Ex Auctortate CLARISSIMI CONSULTISSIMI{QUE} VIRI, D. D. HUGONIS DALRYMPLE de Northberwick, Inclitae FACƲLTATIS JƲRIDICAE DECANI: Necnon, ex ejusdem FACƲLTATIS Consensu & Decreto: Pro Advocati Munere consequendo Publicae Disquisitioni subjicit, GƲLIELMƲS HALL. Ad Diem  Julii, H. L. Q. S. EDINBURGI. Ex Typographoeo GEORGII MOSMAN. M.DC.XCVII.
Illustrissimo, Nobilissimo, Potentissimo{que}; Domino D. PATRICIO Comiti de Marchmount, Vice-Comiti de Blassonberrie, Domino de Polwarth, Supremo Regni Scotiae Cancellario. NECNON Clarissimo & Amplissimo D. D. GULIELMO HAMILTON Domino de Whitelaw Curiae Civilis in Sotia Supremae Senatori Dignissimo. Hoc studij Juridici Exercitium publicum Submisse Dedicat & offert Gulielmus Hall
Disputatio Juridica DE Rebus auctoritate Judicis Possidendis seu Vendendis. CUM de missione in possessionem bonorum, ex secundo decreto Praetoris, nobis nunc sit dicendum: quaedam necessario praeco∣gnoscenda sunt, de missione in genere, de∣que diversis causis & effectibus istius mis∣sionis, quae lucem aliquam postea dicen∣dis, afferre queant. Thesis I. CAusae autem praecipuae, ex quibus in possessionem om∣nium bonorum, missio fieri solet, tres ab Ʋlpiano in. l. 1. ff. quib. ex caus. in poss. eat. recensentur, viz. Rei ser∣vandae causa, Legatorum servandorum gratia, & Ventris
nomine. Damni enim infecti nomine si non caveatur, fit missio quidem, sed non in omnia bona, verum in eam dun∣taxat rem, de qua damnum timetur. De missione autem ex prima causa, nempe rei servandae, solummodo hic agendum est; quae locum praecipue habet, cum quis sui potestatem non facit, neque ab alio defenditur, l. 2. pr. ff. quib. ex caus. in poss. eat. quo casu missio in possessionem bonorum a praetore fieri solet. Thesis II. MIssio in possessionem, est Jussus Judicis seu Magistra∣tus, quo Creditori, bonorum sui debitoris, custo∣diam tantum, atque observationem committit. l. 9. §. 1. l. 12. ff. quib. ex caus. in poss. eat. l. 3. §. ult. l. 10. §. 1. ff. de acq. vel. amit. poss. Atque haec est illa missio in possesionem, quae dicitur fieri ex primo decreto, ex qua nihil nisi custodiam, & nudam rei detentionem accipimus: non veram possessionem, & vendendi potestatem, quae ex secundo decreto competunt, l. 7. §. 1. ff. quib. ex caus. in poss. eat. Thesis III. DAtur autem haec missio, ex primo decreto, Creditori; etiam ei cui sub conditione debetur l. 6. pr. ff. quib. ex caus. in poss. eat. l. 11. ff. eod. quibus ll. non obstant l. 7. §. 14. & l. 14. §. 2. ff. eod. hi enim textus tantum agunt de missione ex secundo decreto; loquuntur enim de ea missi∣one cujus effectus est venditio, talis autem tantum est mis∣sio ex secundo decreto. Sed Cuj. 10. observ. 32. Distin∣guit inter ipsam missionem & ejus effectum; ita ut Creditor conditionalis mitti in possessionem possit, sed non cum ef∣fectu, quatenus si a debitore aut quovis alio impediatur,
tamen ei non competit actio in factum, Gaed. ad l. 12. ff. de verb. sig. & bach. ad treutl. disp. 24. th. 2. lit. A. Plures alias horum textuum afferunt reconciliationes. Thesis IV. SI plures sint creditores, & aliqui se mitti in possessio∣nem bonorum desideraverint; eorum postulatio aliis etiam prodesse potest, l. 5. §. 2. cum §. § seq. ffaut in poss. le∣gat. l. 12. ff. h. t. Si nempe praesentes intra biennium, & ab∣sentes intra quadriennium, iis, qui in possessionem missi sunt, debitum suum certum faciant; & partem impensa∣rum pro rata sufferre parati sint. l. ult. C. h. t. Exceptis ta∣men iis, qui scientes cum fraudatore contraxerunt: illi enim cum aliis creditoribus in partem non veniunt, l. 25. ff. h. t. Thesis V. SIcut haec missio datur unicuique Creditori, sic contra quosvis debitores competit, imo contra pupillum l. 5. pr. ff. quib. ex caus. in poss. eat. Et minorem, prodigum, & furiosum: ita tamen ut contra pupillum non detur, priusquam tutores, cognati, aliive amici ad pupillum de∣fendendum evocati sint, l. 5. §. 1. ff. eod. Et missione facta usque ad pubertatem ipsi alimenta sunt praestanda, l. 23. pr. l. ult. §. 1. ff. h. t; Et ut contra caeteros, qui curatorum ope reguntur, agi possit; ita Dist. est, quod aut habent curatores vel non, si habeant, tunc isti curatores veldefendunt vel non, si non defendant, tunc sunt removendi, & alii in eo∣rum locum sunt substituendi, vel interim missio in bona est decernenda, ita ut ad secundum decretum non perveni∣atur, nisi exigat eorum utilitas; ut venditis aliqui∣bus rebus Creditores dimittantur. l. 7. §. 10, 11, 12. ff. quib. ex caus. in poss. eat.
Thesis VI: QUin imo si pater vel dominus cum quo de peculio a∣gi poterat, latitet, in bonorum ejus possessionem mis∣sio fieri potest, quamvis nihil sit in peculio: Dummodo rei judicatae tempore aliquid in peculio esse possit, l. 7. §. 15. quib. ex caus. in poss. eat. At si certum sit, quod nihil in peculio est, aut esse potest (forte quia filius aut servus mortuus aut manumissus est) tunc Missio in possessionem fieri non debet, l. 50. pr. ff. de peculio. Pacius 4. antin. 63. Don. 23. Comment. 11. Cuj. lib. quaest. pap. in explic. d. l. 50. Thesis VII. HAec missio in personalibus actionibus sit in universa bona, l. 1. l. 2. pr. §. 1. ff. quib. ex caus. in poss. eat. l. 5. & l. fin. C. h. t. Neque hoc correctum aut mutatum est per nov. 53. cap. 4. Non enim missioni, sed distractio∣ni modus ibi est impositus, facit, l. 6. §. 4. C. de his qui ad ec∣cles. confug. In actione autem in rem, Actor solummodo mittitur in possessionem rei petitae, si debitor tantum ab∣fuerit & non defendatur; Sed si ex contumacia abfuerit, tunc etiam in bona sit missio, l. 7. §. 16. & se{que} ff. quib. ex caus. in poss. eat. Thesis VIII. UTi effectus hujus Missionis est rei custodia & deten∣tio, l. 9. §. 1. l. 12. ff. quib. ex caus. in poss. eat. l. 3. in fine ff. de ac{que} & amitt. poss. Ita finis est ut debitor taedio affectus tandem veniat responsurus, l. 5. pr. ff. ut in poss. leg. Quod si tamen ulterius contumax subsistat debitor, &
fraudandorum Creditorum gratia latitet, tunc elapso justo tempore, praetor ex secundo suo decreto mittit in possessio∣nem bonorum istius debitoris latitantis. Thesis IX. MIssio in possessionem ex secundo Decreto, est secun∣dus judicis jussus, quo bona alicujus propter ejus contumaciam, possideri, vendique jubet, quae ex primo Decreto tantum detinebantur, l. 7. §. 1. ff. quib. ex caus. in poss. eat. l. 7. pr. & l. 15. §. 16. ff. de damno infect. Thesis X. HAnc missionem concedere potest praetor vel Magista∣tus major. l. 12. pr. l. 27. ff. h. t. vel etiam Manda∣tarius jurisdictionis, l. 4. §. 1. ff. de off. ejus cui mand. est jurisd: Cum autem magis imperii sit quam Jurisdictionis l. 4. §. 1. ff. de Jurisd. Ideo Magistratibus municipalibus non competit, l. 26. ff. ad municip. Et expresse hoc etiam affirmatur in d. l. 26. §. 1. Cui tamen non obstat, l. 4. §. 3. ff. de damn. inf. vel enim Dist. est inter missionem in possessio∣nem ex damno infecto, & inter missionem ex alia causa quae talem celeritatem non requirit, vel potius Dist. est inter fa∣cultatem Magistratui municipali ex propria Jurisdictione competentem, & inter facultatem quam ex superioris con∣cessione ac delegatione habet, l. 1. & l. 4. pr. ff. de damn∣inf. Bach. ad Treutl. Disp. 24. th. 1. lit. C. Thesis XI. UT autem concedatur haec missio ex secundo decreto, requiritur, ut intercedat justum tempus ab interposito primo decreto, quod tempus Doctores plaerique Arbitrio
judicis statuendum relinquunt ex l. 15. §. 21. ff. de dam. in∣fect. Cuj. 5. Obser. 30. in fin. Alii vero tempus istud annuum constituunt, quia Nov. 53. cap. 4. §. 1. Si Debitor revertat & appareat praestita cautione, potest res suas recuperare, & l. 8. . 3. C. de praescrip. 30. vel 40. ann. datur annus ad re∣vertendum, ut debitor rerum suarum possessionem recupe∣rare queat, vid. bach. disp. 24. th. 3. lit. C. Thesis XII. SIigitur ante interpositum secundum decretum appa∣reat debitor, tunc res ipsa cum fructibus ei restituenda est, modo tamen restituat impensas a Creditore, sine dolo malo factas, l. 9. §. 2. & 4. ff. h. t. Et caveat de judicio sistendo, & lite suscipienda, l. 8.. 3. C. de praescrip. 30. vel. 40. ann. Auth. & qui jurant, C. h. t. Nov. 53. cap. 4. §. 1. in fine. Thesis XIII. SEcundi decreti interpositi, praecipui effectus sunt vera Possessio & Venditio, l. 7. §. 1. ff. quib. ex caus. in poss. eat. Ex possessione fluit, quod Creditores fructus ejecto debitore lucrentur. l. 15. §. 23. ff. de dam. infect. Et quod per longam possessionem usucapere possint, l. 3. §. ult. ff. de acq. & amit. poss. Thesis XIV. SIigitur adhuc debitor in contumacia sua persistat, ne∣que ex missione omnino commoveatur, tunc praetor bona distrahi jubet, ut ex ea distractione omnibus credito∣ribus pro rata portione consuli possit, si modo ejusdem sint tituli, & aeque privilegiati, l. 6. in fin. & l. 9. in fin. C. h. t.
Thesis XV. IBi autem venditio illa est facienda, ubi quisque defendi debet, l. 1.2. & 3. ff. h. t. scil. Vel in domicilio vel loco contractus; per locum contractus intelligitur iste locus, in quo, per contractum, solutio est facienda, d, ll. Jus hujus venditionis regulariter ipsis creditoribus competit, in quo∣rum nempe fraudem latitat debitor l. 7. §. 7. & 13. in fin. ff. quib. ex caus: in poss. eat. Etiam competit Curatori ad id, vel ab ipsis Creditoribus Electo, vel ipsis petentibus a Magi∣stratu constituto l. 9. ff. de curat. furios. l. 2. pr. §. 1. ff. de cur. bonis dand. quo casu soli curatori (non Creditoribus) jus di∣stractionis competit, d. l. 9. ff. de cur. fur. Thesis XVI. DIstrahuntur ea bona omnibus emere volentibus, ita tamen ut extraneo praeferatur cognatus, & cognato Creditor, & inter Creditores praeferendus est is cui major pecunia debetur, l. 16. ff. h. t. Et regulariter omnia bona in ea distractione veniunt, etiam usus fructus l. 8. pr. ff. h. t. quae∣dam tamen sunt exceptiones, statuae enim in honorem debi∣toris positae non veniunt, l. 29. ff. h. t. sicut nec concubina debitoris, nec liberi ejus naturales, l. 38. pr. ff. h. t. Sic nec feudum alienari potest nisi permittente Domino, 2 feud. 12. quamvis fructus & commoditates istius feudi du∣rante vita vassalli vendi possunt. Gaill. 1 Observ. 117. n. 7. Thesis XVII. EFfectus istius distractionis quoad Creditores est, ut pre∣tio ex bonis debitoris redacto, omnibus Creditoribus pro rata portione consulatur, l. 6. in fin. C. h. t. dimissis au∣tem
Creditoribus omnibus, si aliquid de Pretio reliquum sit, id ei cujus bona vendita sunt regulariter non est red∣dendum, Arg. l. 7. §. 11. ff. quib. ex caus. in poss. eat. & ll ult. §. 1. C. h. t. excipiuntur tamen furiosi, d. l. 7. §. 11. prodigi, d. l. 7. §. 12. pupilli, l. 6. pr. ff. h. t. & minores, l. ult, in fin. C. de repud. vel abstin. haered. Effectus respectu de∣bitoris est, quod si Creditores, ex pretio rerum venditarum, solidum sint consequuti, tunc liberatur debitor: Alioquin non liberatur, arg. l. 1. C. qui. bon. ced. poss. COROLLARIA. NON rescinditur transactio propter laesionem ultra di∣midium. II. Emptori haereditatis jus accrescendi competit. III. Filiusfamilias de bonis adventitiis plenis testari nequit. IV. Si mulier de beneficio sibi, ex senatus consulto Velleiano compe∣tente, certior facta, & de vi SCTI edocta, ei renuncia∣verit, cessat SCT um. V. Promissor facti, ad factum praecise faciendum, compelli non potest. VI. Vim vi repellere licet, adhibito moderamine inculpatae tutelae. VII. Creditor invitus non tenetur per partes solutionem admittere. VIII. Sola cogitatione furtum fieri nequit.

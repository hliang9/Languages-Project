7345.5 99899151 150586
Petri Molinaei Filij Carmen Heroicum AD REGEM. In Memoriam SERENISSIMI & Potentissimi REGIS IACOBII. fleur-de-lis LONDINI, ¶ Apud IOANNEM BILLIVM Typographum Regium. 1625.
symbols of English dominion Tudor rose Scottish thistle French fleur-de-lis depiction of Irish harp AD REGEM. NOn me latet, Rex Maxime & Se∣renissime, quàm imprudenter ad hoc opus animum adiece∣rim; Quippe cum Pater tuus Heros summus fuerit omni laude maior, & Maiestas tua laudem potiùs eligat mereri quàm audire. Quia tamen nullum Principem tam laudare oportet quam quem minimè necesse est, & Deus ipse ab hominibus cele∣brari postulat; ausus sum in hoc argumento quid pos∣sem experiri, & si quid poetici impetus natura aut stu∣dium mihi contulit, totum illud nihil ad pedes Regiae tuae Maiestatis profundere. Nolui flebilibus modis hoc argumentum persequi, imo nec debui: Quamuis enim Britannia magnum, si vnquam, amisit Regem;
Tua Maiestas locum Patris tam feliciter implet, vt nul∣lus non putet Patrem in Filio superesse. Tum trium∣phalibus maximi Regis initijs pro'  naeniam oc∣cinere, videbatur intempestiuum; addo etiam iniurium in memoriam Regis incomparabilis, ad cuius magni∣tudinem encomia quàm fletus propius accedunt, & lau∣des lachrymis tempus praeripiunt. Ne desint lachrymae in hac Domini mutatione tu ipse facies, & Patris tui maximi desiderium tuae Maiestatis amore temperatum, lachrymas pumiceis oculis expriment, dubium gaudio an tristitia. Quocirca non debuit tua laus disiungi à laudibus Patris, cuius virtutes cum regno excipis, & cuius laudes sibi vindicat magna tua indoles. Non ab∣erit (confido) à caeterarum virtutum choro clementia, qua boni consules meos conatus, & preces pro Regia tua incolumitate, regni stabilimento, felicitatis incre∣mento. Tuae Maiestati Serenissimae Deuotissimus cliens, P. MOLINAEVS.
Carmen Heroicum. DEliciae humani generis, superûm{que} voluptas, Lux patriae, regno columen, solamen amicis, Qui{que} tuos longis vexas terroribus hostes; Ecce tuos ortus suspensus suspicit orbis, Quanta pares quassis iam iam medicamina rebus Anxius, O cuius genio spes magna bonorum Nititur, & rerum sequitur fortuna salutem. Macte nec inuitus nutantem suscipe mundum, Et tempestiuam causae suppone columnam, Ingredere, atque oneri fortis succede paterno. Est tibi qui possit vertex gestare coronam, Difficile, & vulgi pondus ceruicibus impar, Sunt humeri suffulta quibus Fortuna leuetur, Tuta{que} non metuat regnorum incumbere moles, Quique Atlantaeis sustentent viribus orbem. Se tibi regnandi fecit Natura magistram,
Scilicet imperij puer innutritus habenis Fascibus assuesti patrioque alludere sceptro, Et tremulo facilem lusu versare coronam. Nec mirum Regem Regis potuisse creari Sanguine, lallando regni qui suxerit artes, Qui regnum vitae potuit numerare coaeuum, Aetati{que} pares regnum produxit in annos. Hic igitur faustis terram moderatus habenis, Vix senium tetigit; nunc mundi turbine misso, Vectus ad extremum melioris ad otia regni, Coenosam despectat humum, celsus{que} profundum Sub pedibus volui coelum miratur & annos, Subiectum{que} tenet regnis assuetus Olympum. Ilia nunc rumpat gemitu, planctu{que} canora Musa perenne fleat, lachrymis{que} Aganippidos vnda Tota fluat, ntsi pro lachrymis effundere laudes Malit, & idmerito; nam qui post funera viuit, An fleat extinctum? vel cur minus ille Camoenis Laudandus quàm flendus erit? Laudabimus ergo Quamlibet aduersae luctetur vena Mineruae, Et dolor attritas accidat carminis alas. Materies supplebit opus, genium{que} iuuabit, Et laudem dabit ipsa sibi: cunabula nempe Sola queunt tardas stimulare ad carmina mentes: Vndique virtutes addunt in carminaneruos, Siregnum atque parem repetas ab origine vitam.
Dulce triumphali tumuerunt regia foetu Ilia; maiestas vtero primaeua refulsit, Quae{que} tulit partum tulit & Lucina coronam: In manibus Fortuna suis à matre rubentem Angusta excepit trabea, cunas{que} curules Impleuit Dominus, primis balbutijt infans Vocibus imperium, primum{que} iubere sueuit, Deinde loqui; cursim{que} animis praeeuntibus annos, Dura tener populi flexit feliciter ora; Et mox ingenij promissa maximus arte Emicuit, pernixque gradus euasit ad altos, Natura dubium factusne peritior vsu. Ergo Caledonijs commissi finibus Angli Antiquis parcunt odijs, per saecula nempe Plurima, non tantos potuit compescere motus Vllus; at ille pedo coepit mirabilis vno Pascere diuersas & in vnum cogere gentes. Non alius nauis dextra meliore Britannae Infidis clauum tenuit Palinurus in vndis; Qui pelagi coeli{que} minas, nimbos{que} ruentes; Quid tristes ferrent Hyades, quid aquosus Orion Praenosset, tuta classem statione locare, Collecta{que} sinus catus obliquare procella. Euge gubernaclum simili subeunte magistro, Bacchantes ventos tempestates{que} coruscas, Et caligantes nigris sub nubibus vndas
Formidare nefas; pontus licet vsque tumescat, Et coniuratos feriat conterminus axes. O quoties magno misceri murmure circum Omnia, securis prospexit prouidus heros Luminibus, partam non turbatura quietem? O quoties dum flamma minax, dum proximus arsit Vcalegon, tristis voluens incendia belli, Alternumque bibit viciniatota cruorem, Anglia sola stetit medios illaesa per ignes! Ipse coire iubens concussum in foedera mundum, Et regum optatus lites coalere sequester, Non interruptum potuit seruare tenorem. Quale fretis extans incussis fluctibus ingens Dat latus intrepidum cautes, frustraque sonantes Frangit, atelisae spumant appulsibus vndae; Illa petita Notis antiqua sede superba Constat, & immotam seruat per saecla quietem. Onimium talifelices rege Britannos, Quos vigil ad placidos adduxit cura sopores Principis, & faciem iussit nescire malorum! Libera syncerâ fluxerunt saecula pace, Longa quies fibras egit tellure profundas Mater opum, populi facilis migrauitin aedes Plutus, & argento stanni fluxere metalla. Rusticus ipse senex liras intentus aratro Ducere, cuifelix fuit ignorantia belli,
Tibia fortuito quoties male condita cippo Increpuit rastris, haesit{que} in casside vomer, Pone boues, stiua stupuit connixus, anhelos, Inuersis grandes glebis se tollere costas, Tristia ciuilis proauorum signa duelli. Et simul, O, dixit quantum mutauit ab illis Tempora funeribus, quem magnae adiecit Elizae, Incumbens nostro coeli clementia ruri! Hoc duce, non Celerum per nostra noualia turmae Caedibus incestant segetes, non vllus aratro Agricolas disiungit equos, per vim{que} potitus Barbarus à rastris transfert ad ephippiamiles. Praelia non operas, non somnos classica rumpunt, Nec sementinis durare ad castra diebus Cogimur, aut gladio marrae diffingere ferrum. Sed nostris impune Pales lasciuit in agris, Pascua non lupus aut hostis vix nota fatigant Nomina, nempe solet securi solamagistri Incustoditas seruare fiducia foetas. Tum passim validis assurgit in aethera culmis Farta Ceres; aruis vertêre sequacia nuper Tesqua, nec antiqui meminerunt culta rubeti. Quid quod foeni secas iniusso gramine prata, Horrea quod messes, quod vincunt vbera mulctras, Quod modo succrescit festis pax ardua campis, Atque politerrae patet indulgentia voto.
Dicite quae fati torquetis fila Britanni, Nunquid in innocuos fortuna reuoluitur annos Gentis? an Astraea terras Saturne reuisis Coniuge? num saecli facies redit aurea ferro? Hae populi voces nuper regnante Iacobo, Securas cumulantis opes, haec commoda pacis Libera, nec Domini capitis violata periclo. Haec bona periuro non dextra nefaria ferro, Nec potuit (technas genio retegente Britanno) Ignibus, Ignati merito cognominis igni Tollere progenies, Erebo ructata furenti. Aggressa (horresco facinus vaegrande reuoluens) In capitis, regni corpus confodere fato, Et populum Domini correptum inuoluere flamma. Quippe Deus reges vicino culmine coelo Comminus aspectos, cura propiore tuetur; Odit enim qui sceptra pater transmisit Olympo Sacrilegos tingi cognato sanguine cultros, Fracta{que} natorum solio descendere sceptra. Nonne vides quanto spirans molimine fraudes Seditio magnas inuaserit inuida mentes, Cum quatiens passum Furiarum maxima crin Arsit, & infandum regno bacchata cucurrit. Quid tamen hinc factum? quod vindice numine, frustra Dentibus infrendens hydros intorsit Erinnys, Pulsa{que} cum gemitu Stygijs sereddidit vndis.
Ille velut rupes, percussaue moenia vano Ariete, ab oscillo qui pondus inutile pendet, Fortunae insanos nunquam inclinauit ad ictus. Sed cohibens arctis lymphati effraena furoris Orgia compedibus, regum iustissimus vnus Addidit aeratos ad Iani limina vectes, His Mauors, his multifidum Discordia monstrum Inclusi, aggestis iaculis super immugiscunt, Horrendum{que} fremit, caeci indignata tenebras Carceris, & crudos manicis constricta lacertos, In cassum longos spirat Bellona cruores: Ter voluit claustris ferus erupisse furentum, Et totus frustra fuit impetus: ille potenti Adnixus dextrâ, congestos fulmine montes Montibus, ille viros potuit strauisse pauore, Atque Gigantaeos exufflauisse tumultus. Nec minus Ausonios ignes & fulmina bruta Et Capitolini contempsit Veiouis iras, Nec quicquam nocuit naso suspendere diras, Et risu & sanna vanos explodere bombos. Quinetiam laudem victoris nomine quaerens, Ausa fuit regi monachorum in currere mandra, Aut aliquis Papas & herilis amica culinae Iura, caput rasus contra deffendere verna. Sed secura suo collucet in orbe Diana, Obscoenos{que} oanes frustra latrata fatigat:
Rex quoque Romuleo circumlatrante popello Haud minus intacti duxit pia saecula regni, Quoque magis nisi magna se tollere mole, & Pulueream sacro splendori offundere nubem, Hoc melius laeto fulsit Solaureus orbe. O si mens non laeua foret, quae regibus ille Quae populis documenta dedit, cum murmure vano Pontificem in magnas iaculari fulmina mentes, Nec si displosis olim trux bellua buccis Magna crepet, subito iussas incumbere strages; Sed procerum stolido totum debere timori Si quod habet, spretum{que} vltro vanescere fulmen. Quid memorem quanta Babylon porrecta ruina, Immanemque solo ingeminans afflicta sonorem, Magna triumphalis testetur vulnera pennae! Qua non Attillico robustior armamento▪ Vlla Quirinales concussit machina muros, Qua vix dum intortà Romanos Panicus error Corripuit, crocei formidauere Quirites, Atque Palatinae rimam duxere columnae. Quo me Musa rapis? quo tu temeraria? nescis, Heu nescis qualem sulcent tua carbasa pontum: Comprimete, velis ventisque minoribus vsa Tutius in primo lentabis littore remos; Ardua summarum carpsisse cacumina laudum Sit satis ad specimen, quamuis si naufragus audax
Auferar alta petens, faciat iactura superbum, Et iuuet in tanto virtutum gurgite mergi. Funde rediuiuos tellus percussa Marones, Non tamen extiterit qui digno carmine vates Singula vestiget, praecedentemque sequatur Eminus, & coeli sublimi sede locatum, Sede Dei, quo non mortali lumine quisquam Setulit, aut saciem potuit seruare locorum. Ergo alacres coelos & sydera laeta recepto Ciue tenet dudum merito sincera voluptas; Quam libet augmento diuini ponderis axis Ingemat, eccefauens aspectu veris amici Dulcius arridet terris, frontemque serenat. O coeli terraeque decus, dignissima tanti Herois soboles, viuensque parentis imago, Ecce tibi faustis stellati influxibus orbes Gemmatam expandunt faciem lucemque benignam, Et tibi candentes festinat Phosphorus ortus. O ne te nimium coelum dilexerit, & te Inuideat terris tanto vix Principe dignis Rex patriae, quam tu celeri virtute timendus Gaudia sollicito cogis violare pauore; Nam{que} videns animum iuueniliin corpore canum, Iure timet, mores ne si spectarit adultos, Aestimet a senibus Numen virtutibus annos, Maturamque velit coelo decerpere mentem.
Quippe memor fratris, laeto qui mouerat orbem Omine & in cunis vitiorum oppresserat angues. Cui virtus rerum{que} fuit prudentia pernix, Et iubaris summi radijs exarsit Eous, Quamuis Occiduos heutantum ostenderit ortus. Quale subinde micans morituro lumine fulgur Obliquo tremulum diuisit nubila sulco, Atque polo tanto breuius quo clarius ardens, Nocturnas pariter pepulit{que} & reddidit vmbras. At tu viue diu patriae spes vna salus{que}, Cui modo cum regnis exempla domestica soli Virtutes liquere suas, per te{que} supersunt. Viuito Fortunae simul & Virtutis alumnus, Auxilium fractis effoeti viribus orbis, Se{que} senex stupeat per te iuuenescere mundus. Quis scit quanta pares Hispanae funera genti, Quanta pares Latio? quantis{que} Britannica belli Tollere se subito meditetur gloria rebus? Forsitan inuictae mutabunt nomina classes Rursus, & vndantem Romano sanguine Tybrin Audiet, & Carolo gaudebit vindice Rhenus. O mihi ne mortis tristi resoluta fatiscant Membra gelu, quin te fortes praeeunte Britannos. Aspiciam media vexillum figere Praga, Atque iterum sceptro meritam fulgere sororem; Mox vbi parta quies, Satanae{que} hostis{que} ruinis
Immoriar laetus, contentaque lumina claudam. Interea donec naturae munere fungar, Istis suppliciter votis coelum omne ciebo. Rex superûm, proprio suspendens pondere terram, Summe pater, qui regna tenes, qui sceptratueris, Da Carolo cunctis pietate vt maior & armis, Mittat in aduersos certissima fulmina reges, Sit terra pelagoque potens, populique fidelis Obsequio decertet amor, per saecla quietus Esto domi victorqueforis, gradibusque superbis Vsus, suppositis possit setollere sceptris, Atque per aggestas coelo se inferre coronas. FINIS.

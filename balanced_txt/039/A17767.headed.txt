4474.97 99846225 26727
Opinio maior veritate. OCaecas hominum mentes, & inania veri Pectora! quid recta cupimus ratione, fugaeue Quis modus? vnde auidae culpata licentia mentis? Et labor infoelix, & inanis fabula vitae? Ʋora modum superant, animo grauiora timemus Quàm patimur, sensusque ipsos metus acriùs vrit Quàm dolor, optati frustra est spes magna laboris, Deceptaeque preces paruis mens aegra fatiscit Casibus, & rebus nimiùm sufflamur amicis. Nulla animi requies, nusquam pudor, aut modus, aut lex. Jnsani affectus, & rara modestia voti. Fallimur ad veri faciem, nocituraque magnis Thura rogis, tristesque aris incendimus ignes: Mox mortem, & vacui regnum trepidamus Auerni. Quid mors est aliud, nisi meta nouissima vitae, Pax animi, sopor aeternus, sedesque quietis? Hanc tamen, heu miseri, fugimus, turpemque senectam Optamus, morbosque diu toleramus inertes, Aut probrum, & laesae damnum immedicabile famae. Nec minor ille furor, viridis qui prima iuuentae Tempora, natiuumque decus, genijque vigorem Euigilat, studijs totósque impendere soles Nititur, & steriles chartis transmittere noctes. Scilicet vt tarda cineres ingrata sequatur Fama tuba, & rari merces non magna laboris, Nomen inane Sophi, durusque in imagine macra Archetypos inter media statuaris in arce. Intereà miseris tacito pede defluit aetas, Labuntur dulces anni, & permissa iuuentae Gaudia, & incautos fugit illibata voluptas. Hinc morbi excipiunt, seséque inopina senectus Praecipitat, tristiq́ue subit mors atra paratu. O malè quaesitae laudes, ridendáque famae Ambitio, & vani miseranda insania voti! Is quoque, quem turpi miserum damnauit amore Cynthia, & infamem iussit seruire furorem, Crimen amat dominae, faedasque in corpore mendas Dissimulat, purgatq́ue super, vitiumq́ue relatu Corrigit in laudem, verbisque inuoluit honestis. Jlle quidem fictos cultus, medicataque miris Ora, genasque modis, pulchraque sub aegide foedos Obseruat vultus, omnique in corpore naeuo Turpius ingenium, vitium tamen omne puellis Caecutiens ignoscit amor, captiuaque blandè Pectora perpetuis premit imperiosus habenis. Non rarum incautae crimen videt ecce maritae Jnfaelix coniunx, violatáque sacra cubilis Senserat, & toto passim vestigia lecto Senserat, atque oculis multum indignantibus haesit: Mox tamen haec vidisse negat, lachrimisque coactis Flectitur, & sensus demens incusat iniquos. At quem fastosae despexit ianua maechae, Ʋoluitur ad postes humilis, foribúsque superbis, Supplicat, & surdum limen malesanus adorat. Faemina quae tanti? graue & illaetabile munus, Jgne datum contra, raptisque ex aethere flammis Ira Iouis, prauum natura, ac debile corpus, Nequitiaeque capax, solaque libidine forte. Ergo operaeprecium totos distendere rictus Democriti, longosque diu ridere cachinnos, Aut flere aeternos oculis humentibus imbres. Nil veri solidique manet, rapit auius omnes Error, & humanas moderatur opinio mentes. Ver, anni tempus praestantissimum. PRima data est olim sanctis mortalibus aetas Aurea, degeneri nondum vitiata metallo, Aeternus cui veris honos, semperq́ue virentes Arboribus frondes, laetoq́ue in gramine flores Perpetui, & dulces natiui ruris odores. Tunc & dignati nostras bona numina terras Jncolere, & pariter socios habitare recessus, Jndigitesq́ue Dei faeta tellure creati. Jmproba sed postquam plebes, vulgusq́ue prophanum Expulerant diuos orbi, terrasq́ue nocentes Ʋltima damnârat virgo, tum deniq́ue tristis Coepit Hyems, nudumque geluspoliauerat annum, Jratoq́ue grauis latrauit Syrius astro. Formosus perit ille decor, mutatáque vitae Gaudia, & attonitum Phoebus malè temperat orbem. Jllinc Erigones sudat canis, & labor ardet Herculeus, nimijq́ue aestus, hinc improba vincunt Frigora, & ignauae riget inclementia brumae. Parua tamen nobis veteris vestigia vitae Ʋer praebet, placidi pars indulgentior anni. Talis erat quondam primis habitata colonis Temperies: sic sponte sua, non iussa virebant Omnia, & Elysijs etiamnum easaecula campis. Jam noua formosi laxatur gloria veris, Pulcher & aspectus rerum, viret vndiq́ue tellus, Nusquàm nuda comas arbor, stat gramine multo Diues humus, pictíque alternant vndí que flores: Augetur coeli decus, & iucundior aër Tranquillum spirat, Zephyroque afflata tepenti Prata benigna iacent, virides atq́ue omnis in herbas Surgit humus, varióque solum discrimine signat: Natiuus blanditur honos, luxúque carentes Delitiae, viuóque animantur prata colore. Jam puer Idalius regnat cum matre Dione, Atq́ue pharetrati fratres, gens mollis amore: Ipse bonus terram foecundo rore maritat Jupiter, & dulci descendit plurimus imbre. Iam volucres, pecudésque ipsas, & dura ferarum Corda relaxat amor, placidóque per omnia saeuit Jmperio, & focio docet emansuescere lecto. Crescunt in venerem plantae, fit fertilis arbor, Spemq́ue suam grauidas olim promittit aristas Foetus ager, ditatq́ue auidis rata vota colonis. Quin & corporibus nostris dementior aura Influit, & vaenas blandè demulcet hiantes, Integrátque bonum vitalis sanguinis haustum, Per sensus, corpúsque micat vis enthea Ʋeris, Humorésque malos mouet, & damnosa recludit Otia morborum, tectúmque examinat hostem. Inde eadem virtus totas operata medullas, In mores animumque fluit, vitamque seueram Mitigat, & molli cogit mitescere cultu. Magne parens florum, placidi monstrator honesti, Saecula qui primae reddis faelicia vitae, Nobile ver, multum votis & vbique petite, Saepe redi, lentúsque mane: tibi vellere toto Concedet Phryxi ductor, coelúmque remittet Cancer, & irati cunctabitur ira Leonis. En tibi floriferi genitabilis aura fauonî Spirat odoriferos fructus, coelúmque renidet Blandius assurgens, dulciq́ue inuitat amictu. Te vitae melioris opes, te terra dehiscens Expectat, grandique manet natura paratu. H. Hawkins.

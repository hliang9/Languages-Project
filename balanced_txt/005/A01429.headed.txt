11548.5 29900252 28108
NOƲVM ET SOLENNE DECRETVM à Synodo GAPENSIS apud Delphinates proclamatum, & publicae confessioni Ecclesiarum Gallicarum ascriptum. FIDEI ORTHODOXAE ART. XXXI. CVM verò Episcopus Romanus, erecta sibi in orbe Christiano Monarchia, sibi arroget principatum in omnes Ecclesias & Pasto∣res; vsque adeò inflatus, 1. vt Deum ipse se appellet: 2. velit ado∣rari: Ipse sibi tribuat omnem potestatem in coelo & in terra: Res Ecclesiasticas ad libitum componat: Condat articulos fidei: Authoritatem Scripturae velit pendere à sua, eámque ad libitum interpretetur: Animarum mercaturam exerceat: Liberet astrictos votis & iuramentis: Nouos Dei cul∣tus instituat: Et (quod ad ciuilia attinet) legitimam Magistratuum auctori∣tatem conculcet; dans, adimens, & transferens Regna: Credimus & asseri∣mus, eum esse verum illum & germanum Antichristum, Filium perditionis, praedictum in verbo Dei: Meretricem purpuratam, insidentem septem montibus in magna ciuitate: Obtinentem regnum in reges terrae: Et expe∣ctamus donec Deus, prout promisit, & iam coepit, eum fractum & victum spiritu oris sui, tandem deleat fulgore aduentus sui. 1. Can. Satis. Dist. 96. lib. 1. sacr. ceremoni. c. de benedictione ensis. 2. Concilio Lateranen. vlti. sess. 1. 3. 9. & 10. GALLIIS. Sub correctione D. Tileni. 1604. A. IANON. Delph. Typogr. & Not. Reg.

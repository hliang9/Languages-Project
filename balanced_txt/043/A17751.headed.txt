4474.18 23526251 26713
Christiano propria salus fide credenda est. COnscia mens sceletis furioso fluctuat aestu, Nescia, peccatis agitata, vbi sistere detur. Christus adest, divina ferens solatia regni, Annuit aeternam vetè credentibus arcem. Hinc quid Romulidae? sic turba papistica ganit. Dat Christus sua regna suis; scelus omne remittit; A Eternoq́ue beat solio, coeloq́ue locabit. Hoc Credas licet: & Propriam sperare salutem (Credere non) liceat▪ (fit tanta audacia nulli) Illudis delire pater, cathedrarie pellax. Nec sapis, infanis malesane &  Papista. Implicita ista fides, pesti devota futurae, Expliciti est sceleris vivum verumq́ue specillum. Gorgoneus stupet hîc anguis, qui nomine trina Fulmina contorquet: pavidè sua stricta recedunt Bella, arma, atque minae: sua verbera, tela, phalanges. Spiritus, affatu credenti caelica dona Inspirans, genuitq́ue fidem, propriam{que} dicavit; Vt vitae reliquos presentis alacriter annos Exigat; & rutili pòst haeres fiat Olympi. Non vt Scillaeam rabiem, aut cyclopea saxa Formidet, dubius penitus ne in gurgite vasto Mergatur: veluti rapidus vorat aequore vortex. Viva fides tumidis est immersabilis vndis. Remigii nostri non sit Cynosura Papismus. Pastor adest Christus: Dux Spiritus: & Mediator. Pastor, oves proprio qui nectare lactat hiantes▪ Dux, qui nos reduces vehit ad laquearia coeli. Et Mediator amans: Sacra lux: Prudentia patris; Qui prece, qui precio, qui robore, Consilioq́ue, Conservat Sobolem pretioso sanguine cretam. Depostum pie Paule Tuum servabat Iesus: Teq́ue amat, & pro Te se Christus tradidit ipsum. Peccato oppressus, tende huc, quicunque fatiscis, Non aliter quam si Siculo premereris ab A Etna: Vera fides Christum capiens, velut Augur Apollo Irrevocanda Tuae praesagit dona salutis. ERGO Credenti verè verè onatur Iesus: Certa{que} supremi superest fiducia regni.
Ʋoluntas in tantum est libera in quantum est liberata▪ IApeti Scythica sub tupe Promethea fixum, Imperio divûm, fabula ficta canit. Primigenum mundi transfixum Hedenis in horto, Vulnere serpentis, pagina sacra docet. Odit avem, tremulo, prior is, quam pectore pascit: Flagitat auxilium, servitioq́ue gemit. Serpentem colit hic, animae quem sanguine lactat: Eligit exilium, perniciemq́ue petit. Ille morans (ferro vivus vinclisq́ue ligatus) Non moritur; vinclûm soluito, tutus erit. Hic moriens (vitio lapsus stimuloq́ue petitus) Vsque moratur; adest, eige, mutus erit. Mors vorat hunc: illum morsus: miserandus vter{que}▪ Mors animae est: morsum corporis esse pater. Voce vlulans, superos potis est orare Prometheus▪ Vt non nuda Iovis pectora rodat avis: Insultat Satanas, nec poscre possit Adamus Aut velle illatae pharmaca viva necis. Nos, (Adae soboles) in eodem crimine lapsi, Conficimur parili vulnere, morte pari: Infernusq́ue in nos coluber nova spicula torquet: Ingeminant nostram crimina nostranecem. Vivimus; at Saanae▪ Peccato vivimus omnes: Vivimus, heu sceeri (munde) malisq́ue tuis! At morimur Domino: morimur virtutis amori: Heu, coelo morimur, delitiisq́ue Iovis. Velle malum nostrum est: nostrum quo{que} velle caducum: Terrenum nostris semper inest animis. Velle bonum Christi est: dat Spiritus hoc voluisse: Velle fidem fidei: velle malum vitii. Te (sine te) creat ipse Pater: sic Filius agnus Te redimit: sine te Spiritus ipse lavat. Te trahit ipse Pater: Te Filius inde tuetur: Spiritus aeterno flamine vivificat. Vivificat, redimit, creat: actu, sanguine, verbo: Spiritus (haec sine te) Filius atque Pater. ERGO Arbitrium lapsu vinctum est: captiva volunt Libera (si Christus liberet) esse potest.

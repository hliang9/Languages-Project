4474.98 23535442 26728
Ordinaria Daemonum eiectio hodiè nulla est vt nec possessio. COelesti Satanas deiectus sede rebellis Humano generi maximus hostis erat. Gentibus & fundens dubiis oracula verbis, Has studuit variis illaqueare dolis. Nostra suae peccata cruci sed Christus Iesus Figens, de Satana clara trophaea tulit. Contudit & vires, sic vt nihil amplius ille Possit in humanum iuris habere genus. De Satana obsessis igitur quaecun que feruntur, Nil, nisi quae nullo pondere verba cadunt. Daemonis aut astus, aut impostura virorum Quos lucri, aut famae sedula cura movet. Vt stolido ostentent miracula talia vulgo Mente sed hoc captos devius error agit. ERGO Daemonis est hodiè non vlla eiectio, sicut Obsessum nemo daemone pectus habet. Vasa in contumeliam facta non possunt fieri vasa salutis. IMprobus ille Latro, reprobus tamen esse negatut Sic voluit Dominus, sit tibi velle satis. Nondum natus Esau miserè damnatus habetur Noluit hunc salvum, sit tibi nolle satis. Vocula PECCAVI placuit satis vna Davidis Et MISERERE satis, cum miseretur, erit. Pectora percussit Iudas, sed robora fiunt Pectora, seu rigido marmore dura magis. Quos vult obdurat, quos diligit eligit illos Sic pro velle suo temperat omne suum. ERGO Fictus es ad vitam? nec Esau deperditus vnquam. Factus ad interitum? nec potes esse Iacob.

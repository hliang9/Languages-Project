C352B 99897761 170938
Statuta legenda in admissione Inceptorum in Jure Civili, ad quorum observationem singuli tenentur. LEgum Baccalaureus Regium in Jure Professorem audiat quinquennium: re∣spondebit hoc tempore bis in suis Scholis, opponet semel: & cooptabitur Do∣ctor. Magister Artium septennium dans operam Legibus, & caeteris perfunctus quae hic re∣quiruntur, poterit cooptari inter Legum Doctores. Quilibet Baccalaureus in quacunque facultate ad incipiendum licentiam petiturus, ante∣quam eam obtineat, spondeat se hic infra annum incepturum, si ipsum incipere contingat: cautionemque super hanc rem sufficientem praestabit. Nemo per se vel per interpositam personam pro voce danda aut non danda in electione aliqua pecuniam ullam vel rem aliam aut dabit aut accipiet; nec promissionem seu pactum ut quis promoveatur aut officium vel beneficium aliquod consequatur pro hujusmodi voce danda vel non danda faciet, accipiétve unquam: quòd si quisquam aliquem in his culpabi∣lem noverit, Cancellario seu Procuratoribus, aut eorum vices gerentibus quàm potest ce∣lerrimè revelabit. Nemo in aliqua electione vocem dare praesumat, nisi & suum, & illius cui vocem dare voluerit, praenomen & cognomen propriâ manu inscribat; nec ullo pacto suum votum compromittere attentet. Singuli qui hic gradum aliquem subituri sunt, astrictos & devinctos esse se intelligant, ut Statuta ac hujus Universitatis probatas consuetudines pro viribus observent, útque e∣jusdem Universitatis pacem nullius rei praetextu perturbent; quin eos qui sic pacem pertur∣bare noverint, ad Cancellarium seu ejus vices gerentem quamprimùm deferant: quòd de∣nique honorem hujus Universitatis nostrae pro virili augeant, ornéntque. Quilibet Graduatus, dum moram traxerit in nostro municipio, habitum habeat de pro∣prio gradui suo competentem, quo inceptionibus illius facultatis cujus est Scholaris interes∣se poterit. Postremò, Statutis nostris cautum est, nè quis hic ad gradum aliquem admittatur, nisi se obedientem fore Cancellario aut ejus vices gerenti fidem dederit, séque sua Privilegia renuntiaturum, in quantum Privilegiis & Statutis Universitatis contrariantur: salvâ tamen semper compositione inter Universitatem & Collegium Regale factâ. Fidem dabis & declarabis te haec omnia observâsse & observaturum, nisi aliter per gra∣tiam ab Academia concessam dispensatum tecum fuerit.

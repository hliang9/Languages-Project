E675B 12999697 96463
JOANNIS MILTONI Sententiae Potestati REGIAE Adversantis Refutatio, &c.
JOANNIS MILTONI Sententiae Potestati REGIAE Adversantis Refutatio. Cui Annexae sunt, ANIMADVERSIONES IN Execrabilem Libellum, Cui Titulus est, Joannis Miltoni Angli Defensio Secunda Con∣tra infamem Libellum anonymum, cui Ti∣tulus, Regii Sanguinis Clamor ad Coelum adversus Parricidas Anglicanos. Authore EDMUNDO ELISIO, Coll. Ball. apud OXONIENSES quondam Socio. LONDINI: Typis J. M. Impensis R. Wilkin, ad Insigne Capitis Regis in Coemeterio D. Pauli, 1699.
JOANNIS MILTONI Sententiae Potestati REGIAE Adver∣santis Refutatio. COgitanti Mihi quàm Argutum agat Sophi∣stam, Probitatis eximiae speciem praeferens, Dirus iste REGUM Inimicus MILTONUS, Mei esse erga Auctoritatem REGIAM Of∣ficii videtur Laesae Omnium Monarcharum Majestatis Reo, debitam Infamiae Notam inurere: . Nullus dubito quin aequo constet Lectori non opus esse ut persequar hunc hominem per tot Ambages ex Historiolis & Poematum Fragmentis compo∣sitas. Placet mihi non Copiam & Ornamenta Verborum, sed Nudam Veritatem Execrabili Miltoni istius Dog∣mati Oppositam Paucis verbis ostendere. Dicet aliquis, inquit Cap. 2. Regem oportet quidem Leges, ut qui maximè, observare, verum si secus fecerit, quâ Lege puniendus? eâdem, inquam, Lege quâ Caeteri; exceptiones enim nullas re∣perio. Monstrum Impudentiae horrendum! EADEM IN∣QUAM LEGE QUA CAETERI? Haec sunt ipsissima Clarissimi BRACTONI verba, quae recitat Vir ille planè Heroicus D. JENKINSIUS in eximio Libello cui Titulus est, Lex Terrae. Lond. Edit. 1648.
Omnis sub Rege, Ipse sub Nullo: non est Inferior Sibi Subjectis, non Parem habet in Regno suo. Rex non habet Superiorem, nisi Deum; satis habet ad Poenam, quod Deum expectet Ultorem. Illud , inquit Miltonus, id est à nemine pendere, nulli mortalium rationem reddere, quod tu Regiae Majestatis maximè proprium esse ais, Aristoteles Polit. 4. 10. maximè Tyrannicum, & in Liberá Natione minimè ferendum esse affirmat. Resp. Verba Aristotelis haec sunt: . Aristoteles istiusmodi Dominium de quo loquitur non vocat Tyrannidem eò quòd Do∣minus sit , sed quòd Dominatio in Similes seu Aequales, imò & in omnes, qui sunt ipso Domi∣nante praestantiores. Aristoteles Polit. Lib. 3. Cap. II. haec verba habet Cedro digna: . Ut Oeconomia Familiae quoddam Regnum est, sic Regnum Civitatis, & Gentis unius, aut multarum Oeconomia est quaedam. An sit aequum, Miltone, ut Patres Familiarum, si Pec∣cant, poenis afficiantur à Domesticis, ab Ʋxore, Filiis, vel Servis? Quis nisi Mentis inops credidisset istam fuisse Aristotelis sententiam, nempe Eâdem Lege, quâ cae∣teri Delinquentes puniuntur, REGEM ipsum Delin∣quentem esse Puniendum? Philosophus ille celeberrimus Ethic. ad Nicomachum Lib. 5. Cap. 5. aliis verbis pro∣fert sententiam insanae Miltoni sententiae de REGE Puniendo adversantem: . Tam in Personae Serenissimi REGIS CAROLI Primi Charactere formando, quàm in JURE REGIO Explicando se praestitit Miltonus Veritatis studiosissi∣mum. Tune, inquit Cap. 4. Carolum cum Davi∣de, Regem & Prophetam Religiosissimum cum
Superstitioso, & Doctrinae Christianae vix initiato, Sapientissimum cum Stolido, Fortissimum cum Im∣belli, Justissimum cum Iniquissimo conferre susti∣nuisti? Quàm sit Fide dignus Regicidarum Defensor Judi∣cent Lectores Aequi Boni{que} Amantes. Necesse est ut CAROLUM Verè CHRISTIANISSIMUM Genii INFERNI Summo Odio prosequantur. CA∣ROLUM Vituperando Didicit MILTONUS Poeta Repraesentare SATANAE Personam Blasphemias evo∣mentis in DEUM. Virorum Illustrium BRACTONI, & FOR∣TESCUII Sententias, quas Antimonarchici Nebu∣lones pervertere conantur, accuratiùs explicandas in me suscipio. BRACTON. Rex habet Superiorem Deum, item Legem, per quam factus est Rex, item Curiam suam, nempe Comites, & Barones. Ex hisce verbis, per quam factus est Rex, minimè sequitur Potestatem Regi ANGLICANO à Populo esse Do∣natam, sed ab Illo Rege Antecessore provenisse, qui Sanxit Legem, per quam in Illum Derivata est Regia Potestas. Nullum Legis Executorem Rex habet Supe∣riorem praeter DEUM: Legem habet Superiorem ut Regulam, seu Normam Imperandi: Si Legem vio∣laverit Necesse est (& plusquam Regium est Necessi∣tatis Imperium) ut DEUM Expectet Ultorem. Ob hanc rationem Dicit Vir Prudentissimus Regem ha∣bere Curiam Superiorem, quod Curiae seu Comitum, ac Baronum Officium sit Ipsum Monere, ut secundum Legem Regiam exerceat Potestatem, nempe ut Cogat Subditos Legi Obsequium praestare, nec aliquid un∣quam fieri Jubeat Legi Adversum. Comites, in∣quit, dicuntur quasi Socii Regis, & qui habet So∣cium, habet Magistrum: & ideo si Rex fuerit sine Fraeno, i. e. sine Lege, debent ei Fraenum ponere. Fraenum ponere, scilicet Monendo, ut Imperata ejus, seu Mandata omnia sint Legibus conformia. Socius
certè hujusmodi est Magister, qui Monet tantum, seu Docet quid sit Ʋtile, & Honestum, non qui Jubet aut Imperat. FORTESCUII De Laudibus Legum Angliae, Cap. 13. haec sunt Verba: Ad Tutelam Legis Sub∣ditorum, ac eorum Corporum, & bonorum, Rex hu∣jusmodi erectus est, & ad hanc (Tutelam) Potesta∣tem à Populo effluxam Ipse habet, quò ei non licet Potestate aliâ suo Populo dominari. Rex hujus∣modi erectus est ad Tutelam Legis, Legis nimirum Fun∣damentalis, seu ipsius Regni Angliae Constitutionis Po∣testatem à Populo effluxam Ipse habet, scilicet à Populo Assentiente ut Ipse Sanciat istiusmodi Leges seu Con∣stitutiones Politicas, quibus opus est ad Suam, & Sub∣ditorum Salutem conservandam. Non alium esse Sensum Vocum istarum, à Populo effluxam, constat ex hâc Sententiâ quae occurrit in Capite Nono: Nec Leges Ipse sine Subditorum Assensu Mutare poterit. Omnibus in confesso est Ejusdem esse Condere ac Mutare Leges. Angliae Principatum Regalem vocat Vir Clarissi∣mus, eo quòd Principis Officium est Leges Condere, ac Mutare; Politicum etiam vocat, quia Princeps non po∣test hoc Exequi Officium sine Subditorum Assensu. Ni∣mirum Rex Solus Legis Autor est, seu Causa propriè Efficiens, Populus Causa (ut Logici loquuntur) Sine quâ Non. In isto Tractatu celeberrimo cui Titulus est, Fleta, Lib. 1. C. 5. haec sunt verba nostrae huic Sen∣tentiae maximè consentanea. Non quod Principi placet Legis habet Potestatem. Non quicquid de Voluntate Regis, sed quod Magnatum suorum Con∣silio REGIA AUTORITATE praestante, & habitâ super hoc Deliberatione, & Tractatu rectè fuerit Definitum. Contradictionem implicat Esse Aliam in Monarchiâ Autoritatem, nisi quae sit in Prin∣cipe, vel à Principe Derivata, & pendens ab Illo, ut à Sole Radius. Itaque falsissima est ista Suppositio Re∣gem apud Anglos non esse Solum Legislatorem. Sed
aequissimum est ut Reges diligentissimè observent, quas sibi praescribunt Leges, seu Gubernandi Regulas. Ore∣mus igitur DEUM OPT. MAX. ut BRITAN∣NIAE Reges usque ad Consummationem Seculi Se om∣nibus ostendant Terrarum Incolis hanc Optimam Sen∣tentiam imis medullis infixam tenere. CODICIS Lib. 1. Tit. 14. 4 Impp. THEOD. & VALENT. Dig∣na Vox est Majestate Regnantis, Legibus alligatum se Principem profiteri: Adeo de Auctoritate Juris nostra pendet Auctoritas. Et reverà Majus Impe∣rio est Submittere Legibus Principatum. De Officio SUBDITORUM quale fuerit Judi∣cium Summi Viri, ab omnibus Christianis multis nomi∣nibus colendi, Authoris Libri Sanctissimi, cui Titulus est, THE WHOLE DƲTY OF MAN, Videant Lectores in Partitione 14 Libri istius celeberrimi; in quo, Titulo suo omnibus modis congruente, Doctrinae Christianae Epitome accuratissima exhibetur. Videntur mihi Viri quidam Probi, & Eruditi in Sermonibus Politicis haud satis sibi Cavisse à Fraudi∣bus hominum Regimini MONARCHICO Inimicorum, dum scilicet quasi loquentes cum Vulgo concedere viden∣tur Anglorum Regem non esse Solum Legislatorem: Hoc tantùm vellent dicere, Regem non posse Ferre Legem secundum hujus Regni Constitutionem, nisi Populo As∣sentiente: Sed ex ipsorum verbis id callidè arripiunt Regiae Potestatis Adversarii, quod illi Egregii Viri ne∣quaquam vellent concedere, nempe Summam Pote∣statem Regi esse cum Magnatibus Communem, adeo ut Illi Convenientes rectè possint Poenas sumere ab ip∣so Rege Delinquente; quod si fieri Licitum esset, non magis Constare potuisset Natura Regiminis MO∣NARCHICI, quàm Ʋna Persona posset esse Plu∣res. Si Legem à Populo Rogatam Negandi Potestatem Rex non habuisset (fateor equidem) non esset Solus Legislator: sed per istam Potestatem fit Evidentissi∣mum Legem Ferendam pendere à Solâ Voluntate Regis,
quod certè nihil aliud est, quàm Regem esse Solum Legislatorem. Ita{que} tam Absurdum est dicere ipsum Anglorum Regem per aliquam Patriae Legem ob aliqua Delicta esse Puniendum, vel Populi Sui Obsequio an∣tea Debito Privandum, quàm aliquem Delinquentem debere Poenas sumere à Seipso. Utinam toti Terrarum Orbi tandem Affulgeat Lux hujus Veritatis quae in imis omnium Mortalium pectoribus aliquas exerit Scintillulas: FINIS.
Animadversiones IN Execrabilem Libellum cui Titulus est, JOANNIS MILTONI Angli Pro Populo Anglicano, Defensio Secunda, &c. Def. S. p. 4. QUid Patriae cujusquam esse magis decori, aut gloriae potest, quàm Libertas non Civili tantùm Vitae, sed divino etiam cultui restituta? Egregia scilicet Populi Libertas in isto Regno, ubi ipse Rex Clementissimus à Rebellibus superatus primò Carceri, deinde Morti traditur, moestissimo Populo Regi Suo omnibus Injuriis per Rabiem plusquam Caninam, ac Furorem planè Satanicum ab Inimicis suis usque ad Mortem exagitato frustra Ingemiscente! Egregia Cultus Divini Restitutio est ultima S. Auctoritatis EPISCOPALIS Violatio, atque ipsius ORATIO∣NES DOMINICAE, ac S. PSALMORUM Cultui Divino in Ecclesiis celebrando inservientium Abolitio Detestabilis, & in omne aevum Execranda! P. 20. Est Morus quidam, partim Scotus, partim Gallus, ne totâ hominis infamiâ gens una, aut regio nimium laboraret, homo improbus, &c. P. 24. Mo∣rus propugnandum suscipit Salmasium.
Jam omnibus innotescit tam Falsum esse, quòd Mo∣rus Auctor fuerit istius ingeniosissimi, ac piissimi Li∣belli, cui Titulus est, Regii Sanguinis Clamor ad Coe∣lum, quam sit Verum DEUMOPT. MAX. Re∣gii Sanguinis ad Coelum Clamantis Toto Orbe spe∣ctante fuisse ULTOREM. P. 47. Cum datum mihi publicè esset illud in Defensionem Regiam negotium, eodémque tem∣pore, & adversa simul valetudine, & oculo jam pe∣ne altero amisso conflictarer, praediceréntque di∣sertè Medici, si hunc laborem suscepissem, fore ut utrumque brevi amitterem, nihil istâ praemonitione deterritus, non Medici, ne Aesculapii quidem Epi∣daurii ex adyto vocem, sed divinioris cujusdam in∣tus monitoris viderer mihi audire; duásque sor∣tes fatali quodam nutu jam mihi propositas hinc Caecitatem, inde Officium; aut oculorum jacturam necessario faciendam, aut summum Officium de∣serendum. Nulli non hominum, quibus aliqua Probitatis emi∣cat Scintillula, Sole clarius elucescit, MILTONI Offi∣cium non fuisse, sed Crimen, quòd id negotii susce∣perit, quod datum sibi publicè fuisse dicit. Reo ipso MILTONO Confitente, in Opere isto peragendo, quod nos asserimus nihil aliud esse quàm summo Ar∣tificio loboratam Sceleris ingentis Machinam, Oculos Amisit MILTONUS, Justissimo Numine, Oculos Cor∣poreos ab Isto homine auferente, qui per summam Voluntatis Pravitatem sibi ipsi ademit Animi Lumen. Nimirum sic Affectatam Animi Caecitatem horrendâ Corporis Caecitate Punitam Providentia Divina Toti Orbi ostendit. P. 5. Vae qui illudit nos. Non Te illusimus, MILTONE, sed votis ferventissimis optavimus, ut
Justum DEI Judicium ad Veram te adduxisset Poe∣nitentiam. P. 57. Tu mihi sic perge maledicere ut Cromvello pejor tibi sim, quâ nullâ majore me laude afficere potuisti. En Monstrum horrendum! Summâ Laude se affectum esse existimat, eo quòd Pessimo Mortalium CROM∣VELLO Pejor esse existimetur! P. 94. Caroli Regno in Rempublicam redacto, Con∣cilium Statûs, quod dicitur, tum primum Autho∣ritate Parlamenti constitutum ad se vocat, &c. Ethnici Romani solebant, quando Res suas Politicas maximè Turbatas cernebant, Dissolvere Rempublicam Praesentem, & ad Aliam Supremae Potestatis Exer∣cendae Rationem se convertere. Quâ ratione Roma Christiana se subduxerit ab Illius Imperio, qui vocatur Imperator Romanorum, ipsa viderit. Quod ad Angli∣am spectat, Exteris Ʋniversis volumus innotescere, PARLAMENTUM SINE REGE nihil aliud esse quàm CORPUS SINE CAPITE: Sed si Reverà REX suo se Abdicaverit Imperio, Ma∣nifestum est Licere Populo Anglicano Se subditos exhi∣bere Vero & Legitimo hujus Regni Haeredi, atque illi perpetuum praestare Obsequium. P. 103. Acceptâ maximis de rebus decernendi Potestate.— Unde, Parricida, Acceperunt Socii Tui, hanc Po∣testatem? Certè Vi, & Armis sibi Arrogârunt Sum∣mam Potestatem Infima Pars hominum Britannorum, sed Nemo Mortalium, Nulla multitudo Jus habuit in Istos conferendi.
P. 120. Nec quisquam pulchrius existimat ho∣stem ferire, quàm se atque alios coelestium cogni∣tione rerum erudire, aut Bellicam magis quàm Evangelicam Militiam exercere. Ad haec non aliâ ratione Responsum dabo, quàm rogando Lectorem ut egregium consulat Libellum cui Titulus est, EVANGELIƲM ARMA∣TƲM. P. 140. Carolo persuadetur, Carolo imponitur, Carolo illuditur, metus incutitur, spes vana osten∣ditur, velut praeda omnium communis tam ami∣corum quàm hostium agitur, & fertur Carolus. Aut haec à Scriptis suis tollant, aut sagacitatem Caroli praedicare desistant. Haec (fateor) Speciem Veritatis habent aliqualem à Factis desumptam, quasi minùs Sagax fuisset Sapi∣entissimus Carolus: Et certè fatendum est illum Fato quodam Singulari fuisse adductum ut minùs Sibi Ca∣veret de Improbis Hominibus, dum de Carne & Dia∣bolo Sibi plurimùm Cavebat: scilicet Reipublicae, seu Populi Sui commodis serviendi studio nimiùm Fervido addictus non rarò incidit in istiusmodi Errorem, ut aequum esse putaret Aliena potiùs Sequi Consilia, quàm in Suâ, Sanâ admodum, ac Prudentissimâ Sen∣tentiâ Perstare. Hujusmodi Dictum ab Ingeniosissimo viro olim fuisse prolatum memini: Alii viri egre∣giè Sapientes evasissent, si nimiâ Sapientiae suae Opi∣nione non fuissent inflati; sed CAROLUS fuis∣set omnium Virorum Sapientissimus, modo Suam Perspexisset Sapientiam. Adversa omnia, quae Viro planè Divino, CA∣ROLO Nostro, per Occasionem Fidei Sagacibus Inimicis, vel Amicis Rerum, quae maximè conducunt
ad Majestatem Tuendam Imperitis adhibitae, vel aliâ quâcunque ratione obvenerunt, Ipse, CHRISTO illum corroborante, convertit in Bona sibi in Aeter∣num perfruenda. Sanctissima Anima! Gratulor Tibi Aerumnas Tuas gravissimas, Rerum omnium, quae aliis Regibus obvenerunt, Prosperarum affluentiâ potiores. Ab Hoste Visibili Occisus de Toto Hostium Invisibi∣lium Exercitu Gloriosissimum agis Triumphum, DEO ipso spectante cum omnibus Coelorum Incolis. Cogitanti mihi nuper erumpentem apud Nos Par∣ricidarum Antiquorum Rabiem sub Nomine LUD∣LOI Parricidae jactantem sese, atque Auras Populares avidissimè captantem, aequum esse videtur, ut in Fine hujus Scriptionis nostrae Benevolo Lectori exhibeantur haec verba Praestantissimi Viri in eo Libello, quem MILTONUS, & SATANAS summo Odio prose∣quuntur, cui Titulus est, Regii Sanguinis Clamor ad Coelum. P. 166. Vindica tandem, Optime Maxi∣me, tuum Verbum, Spiritum, & Providentiam à tot Criminibus, quorum isti Parricidae te defenso∣rem facere non erubescunt. Illi quidem Verbum tuum, & Spiritum obtendunt, unico tamen suarum victoriarum testimonio confisi, hui nimium in ple∣beias animas efficaci. Tu igitur Deus Exercituum ex eodem fonte petitis argumentis proba tibi sum∣mè displicere pietatem scelera incrustantem; malum apud te locum non invenire, quibuscun{que} figmentis infucatum; virum sanguinarium, & dolosum te abo∣minari; te parentem esse Regum, Veri, & Aequi assertorem, Ecclesiae Patremfamilias, clamorem in∣nocui sanguinis ad te pervenisse. Mollescat tandem ad Veritatis tuae radios praefracta perduellium con∣tumacia. Laetentur justi ad Justitiae tuae clarum jubar. Dicant ubique homines, Certè praemium est Justo, certè DEƲS est Judex Terrae. FINIS.

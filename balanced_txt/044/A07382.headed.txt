17766 99847753 12813
CLAVIS APOCALYPTICA BX INNATIS ET INSITIS VISIONVM CHARACTERIBVS ERVTA ET DEMONSTRATA. Ad eorum usum quibus Deus amorem studiúm{que} indiderit Prophetiam illam admirandam cognoscendi scrutandíque. APOCAL. 1.3. Beatus qui legit (.i. interpretatur) & qui audiunt (inter∣pretantem) verba Prophetiae bujus, & observant ca quae in ca scripta sunt: Tempus enim (cùm hoc fieri incipiet) prôpè est. Confer DAN. Cap. 12. Ver. 4.9.10. &c. CANTABRIGIAE, Impensis Authoris, in gratiam Amicorum ANNO MDCXXVII.
CLAVIS APOCALYPTICA SEV Vaticiniorum Apocalypticorum SYNCHRONISMVS & ORDO secundum res gerendas, nullius interpretatio∣nis Hypothesi, aut eventûs rerum praejudicio innixus; sed ex ipsis Visionum characteribus à Spiritu S. deditâ operâ in∣sertis firmiter demonstratus, juxtáque luculento Schemate ad in∣tuendum propositus: ut sit tanquam Theseium filum in sacro hoc Labyrintho versaturis, & Lydius lapis ad veram inter∣pretationem indagandam, & alienam redarguendam. PRAENOSCENDA. 1. SYNCHRONISMVM Vaticinio∣rum voco Rerum in iisdem designata∣rum in idem tempus concursum; quasi contemporationem dixeris & coaeta∣neitatem: Prophetiae siquidem de re∣bus contemporaneis . 2. Ordo Sigillorum & in istis Tubarum certus est & in∣dubitatus, is nimirum quem numerus cui{que} ascriptus indi∣gitat, I.II.III.IIII.V.VI.VII. Reliquis igitur Vati∣ciniis primùm inter se, deinde cum Sigillis per Synchronis∣mum comparatis, elucebit ordo totius Apocalypseos: id quod nunc ostendere  aggredimur. Tu qui Throno insides, Tu{que} Agne Stirps Davidis, qui solus dignus eras Librum hunc accipere & aperire; aperi oculos servi tui, manum ei mentém{que} dirige, ut in hisce Mysteriis tuis aliquid cernat promát{que} ad Nominis tui gloriam & Ecclesiae emolumentum.
PARS PRIMA. SYNCHRONISMVS I. Mulieris in Eremo agentis, Bestiae Septicipitis instauratae, Atrii cum Civitate S. calcati à Gentibus, Testium intereà prophetantium in sacco. HIc ordior; primús{que} mihi Synchronismus erit nobilis istius quaternionis Vaticiniorum ae∣qualibus Temporum intervallis insignium; 1. Mulieris in Eremo agentis per Tempus, Tempora, & dimidium, seu, ut ibidem expli∣catiùs dicitur, Dies 1260, 2. Bestiae Septicipitis instau∣ratae rerúm{que} potiturae Mensibus XLII. 3. Atrii exterio¦ris cum Civitate Sancta totidem Mensibus calcati à Gen∣tibus. Denique, Testium in sacco prophetantium Dies 1260. Hujus Synchronismi veritas ferè in confesso est, & tum astrui posse videtur, tum verò solet ex ipsa Aequalitate In¦tervallorum: Nam Tempus, Tempora, & Dimidium tem∣poris, .i. tres anni cum semisse (ut patet ex collatione ver.6. & 14.Cap.12.) efficiunt Menses XLII; Menses XLII Dies 1260. Sed quoniam necessarium non est (utcunque in Visioni∣bus eodem tempore oblatis perquàm verisimile) ut Tem∣pora aequalia sint etiam , cùm aequalitas non pro∣hibeat, quin alia aliis priora, alia posteriora esse possint: ideò Character iste aequalitatis intervallorum non erit praefracto cogendo idoneus. Proinde Characteres mihi aliunde accersam ex quibus demonstratione clarâ & in∣victâ rem sic conficio.
Bestiae & Mulieris. Tempora Bestiae & Mulieris Eremiticae ab uno codém{que} rerum termino egrediuntur, nimirum à Dracone rufo de∣victo, & in terram detu bato: ergò, aequalia cùm sint, toto intervallo concurrisse, & simul tandem curriculum suum absolvisse necesse est. Ab codem autem principio seu termino utriusque tem∣pora inchoari patet ex Cap.12. Siquidem à dejectione Draconis per Michaelem, interim dum Mulier à facie ejus evadit in Eremum, ver. 6. & 14; iratus Draco quòd ip∣sam cò jam ingredientem obruere incassum tentâsset (ver∣sibus 15, 16, 17.) abiu ut gereret bellum cum reliquis ex semine ejus (iis nimirum quos in Eremo paritura erat, v. 17.) stánsqueNam pro∣cul dubio legendum cum Lati∣nis omni∣bus, Graeco Aldi Anno 1518, & Sy∣ro interpre∣te (qui ex Graeco ver∣tit) Et stetit, non ut ho∣die habent exempla∣ria Graeca, Et steti. super arenam Maris, v. 18. Bestiae Septicipiti indè ascendenti (Cap.13.1.) tradit virtutem suam, & thronum su∣um, & potestatem magnam; ibid. ver. 2. Bestiae & Prophetiae Testium. Tempora Bestiae & Prophetiae Testium, perinde aequa∣lis, simul finiuntur ad exitum sextae Tubae: ergò simul quoque incepisse, ac per totum intervallum contemporâsse manifestum est. Iam quòd simul cum sextae Tubae exitu finiantur tempo∣ra, tum Bestiae, tum Testium Dei in sacco & cilicio pro∣phetantium, id verò liquet ex Cap.11, ubi Testes, cùm lugubrem istam prophetiam suam jam-jam finituri essent, (ver. 7. id enim est ) à Bestia, quae ex Abysso (seu Mari) ascenderat, vincuntur & occiduntur; sed iisdem illis post tres dies & dimidium ad vitam denuo suscitatis, (v. 11.) Bestia ad casum tam improvisum consternata, (ibid.) Vrbe eadémque hora ingenti terraemotu concussâ, ruinam agit, (ver. 13.) Tunc scilicet temporis quando Vae secun∣dum abiisse dicitur, (v. 14.) hoc est, Tubam sextam eo∣dem illo, quo isthaec de Testibus de{que} Bestia acciderunt, tempore periodum suam complevisse; Tubâque septimâ
de caetero clangente, Fiunt Regna mundi Domini nostri & Christi ejus, ver. 15. Testium & Atrii und cum Civitate Sancta à Gentibus occupati. Tempora Testium & Atrii cum Civitate Sancta occu∣pati à Gentibus contemporare liquet tum ex mente textûs (cap.11.v.2.3.) tum ex Ira Gentium jam exturbatarum, incunte Tubâ septimâ, id est, a fine sextae, quando Testi∣um quoque dies exierunt, ut jam ostensum est. Nam non aliae sunt Gentes quae (ver. 18.) ad septimae Tubae clan∣gorem irâ inflammari dicuntur, quàm quae hactenus totis XLII mensibus Atrium Templi exterius cum Civitate San∣ctâ conculcâssent, quaeq́ue nunc ideo ab Ira Dei perden∣dae veniunt. Et hic quidem Synchronismus à nemine, quod sciam aut meminerim, in dubium vocari solet. Testium, Atrii, Bestiae, Mulieris. Si Atrii Vrbísque Sanctae Conculcatio contemporave∣rit Prophetiae Testium, contemporabit quoque Bestiae cui Testes contemporaverant; ideóque etiam Mulieri Eremi∣ticae cui contemporavit Bestia. Ità Mulier Eremitica, Dominium Bestiae, Calcatio Civitatis Sanctae, & Prophe∣tia Testium, singula singulis . SYNCHRONISMVS II. Cap.13. Bestiae Bicornis (qui & Pseudopropheta) cum Bestia Septicipite (quae & Imago Bestiae dicitur) BEstia enim Bicornis Conditor est, seu Instaurator Be∣stiae illius Septicipitis decem cornua diadematis redi∣mitae; quam scilicet post lethalem plagam ad pristini cu∣jusdam status Imaginem, magno cum Sanctorum malo∣redintegravit,
& verò rerum totis mensibus XLII potitu∣ram (cap.13.ver. 3.5.12.14.15.) Quo facto, ipse in con∣spectu ipsius omnem ejus potestatem exercet, edit quoque, (seu facit) signa magna in conspectu ejus, (ver.12.13. & cap.19.ver.20.) Tandem verò eadem haec Bestia bicornis (quam aliàs Pseudoprophetam Ioannes vocat) unà cum Bestia illa altera, in cujus conspectu ediderat signa tan∣quam Comites individui apprehenduntur, & vivi con∣jecti sunt ambo in stagnum ignis ardens sulphure, cap.19.ver.20. Cùm ergò Bestia Decemcornupeta (fas enim mi∣hi sit Bestiam illam Septicipitem redintegratam sic evi∣dentiae causâ appellare) & Bicornis Pseudopropheta à se invicem neque ortu suo neque interitu separentur; quin∣etiam altera alterius potestatem , hoc est, in praesentia ipsius administret: quis non videt illas omni aevo suo necessariò contemporare? Appendix de alternatione nominum Bestiae & Pseudo∣prophetae; etem Bestiae & Imaginis Bestiae. De utraque enim monebat Titulus Synchronismi: & primò eandem esse Bestiam bicornem, atque Pseudopro∣phetam, ex vetustissimis Apocalypseos interpretibus ob∣servavit Iraeneus, id quod ex collatione ver.13.14.15.16.cap.13. cum versu 20. capitis 19. adeò clarum est & ma∣nifestum, ut ulteriori confirmatione non egeat. Sed quod porrò praefert Titulus, Bestiam Septicipitem seu Decacornem nomine Imaginis Bestiae aliàs signari solitam, id minùs liquidum est, & de quo Lectori non nimis forsan attento nihil suboleret. Illud tamen ità esse, haud temerè mihi observâsse videor; ac proinde, ubicun{que} occurrit Bestia cum Pseudopropheta (id quod ter fa∣ctum reperio) ibi Bestiae cognomento non aliam quàm Decemcornupetam Bestiam intelligi; cùm per Pseudopro∣phetam, Bicornem designari satis liqueat. Contrà, ubi cum Bestia Imaginem Bestiae componi videas (ut cap.14. ver.
9.11. cap.15.ver.2. cap.16.2. cap.19.20. & cap. 20.4.) istîc per Bestiam, Pseudoprophetam intelligendum esse, per Imaginem verò ejus Bestiam Decemcornupetam, seu Septicipitem restitutam: Haec enim, cùm Pseudoprophe∣tam Instauratorem suum agnoscat, séque totam arbitrio ejus tanquam supremi Domini regendam permittit (cap.13.ver.12.14.15.) non immeritò Imago ejus dicitur, non quidem cujus similitudinem gerit, genitivo passivè sumpto (eo namque respectu alius Imago est, Draconis fortè Septicipitis, aut statûs in quo vlguit ante plagam, juxta cujus ideam scilicet de integro Deum blasphemat, bellúmque gerit adversus Sanctos) sed Imago, cujus Bi∣cornis iste Draconiloquus & restituendae author fuit, pró{que} peculio suo vendicat, Genitivo nempe Agentem & Posses sorem denotante; quemadmodum in iisdem illis locis Character Bestiae non est qui ipsi Bestiae imprimitur, sed quo Bestia eadem illa cultores suos inurit. Et quidem rem ità se habere, ut dixi, de Imagine Be∣stiae, argumento est primò, quod cap.13.ver.15. dicitur, illam ipsam Imaginem Bestiae quam ibi animavit Pseudo∣propheta facere ut quicunque non adorârint Imaginem Bestiae occidantur; imò alibi (ut Bestiam agnoscas) adorandi verbo ferè semper subjicitur, tanquam aliquid in quod adoratio competat. Cùm igitur duas tantùm, non plures delinet Apocalypsis Bestias, haec tam improba cum non dispari sive jubondi sive cogendi potestate Majestas non potest non earum alterutri convenire. Porrò ubi Bestia si∣mul adest cum Pseudopropheta, Imago Bestiae non compa∣ret, quasi nimirum tunc vicem ejus suppleret Appellatio Bestiae. Deni{que} ejusdem illius esse dicitur Imago Bestiae, cujus est Nomen Numerús{que}, c.15.v.2. At verò Nomen & Numerus non alterius Bestiae dici videntur, cap.13, quàm Bicornis: ejusdem igitur (utputa Architectl & Domini) Imaginem quo{que} dici, par est. Sed Imago haec sive sit, sive non sit Bestia illa Decemcornupeta, instituto
nostro nihil officit quidquam; huic enim Hypothesi non innititur Synchronismus Bestiarum. SYNCHRONISMVS III. Meretricis magnae seu Babylonis mysticae cum Bestia cademilla Septicipite Decemcornupeta. 1 TEmpus Bestiae est Tempus Deserti (Synch. 1. §. 1.) Meretrix autem à Ioanne conspicitur in Deserto, cap.17.ver. 3.4. Sed hic character non multum cogit. 2. Bestia Septiceps portat Meretricem, seu mavis Moe chatricem, & Meretrix insidet Bestiae: ergò ambae sunt unius ejusdém{que} temporis, ver.3.7. 3. Decem cornua Bestiae (quibus scilicet (N.B.) su∣premum ejus novissimúm{que} Caput frondescit, cujúsque solius sub vicibus (quibus utique à lethali plaga revixit,) reliquorum Capitum vicibus jam antea peractis, Meretrix Bestiam agit, Bestiáque Meretricem bajulat:) haec, inquam, Decem Cornua sunt Decem Reges qui authoritatem suam ut Reges ad unam horam accipient cum Bestia, restitutà illâ videlicet, Moechatricem bajulante, jámque Decemcornu∣petâ, hoc est ultimi Capitis vices exercente. Hi expleto tempore quo autoritatem suam erant tradituri Bestiae (v.13.17.) id est, quando jam dissolvenda venerat Compago Bestiae Meretricem odio prosequuntur, desertam illam reddunt & nudam tandém{que} exurunt igne, (ver.16.) Ità igitur Be∣stia quae in Statu decacorni (quo solo eam Ioannes prophe∣ticè contemplatur) cum Meretrice, hoc est, Moechatrice primùm coeperat, Meretrici quo{que} non erit superstes neq illi Meretrix: ergò, Meretrix & Bestia illa universe & ad amussim .
SYNCHRONISMVS IIII. Centum & quadraginta mille Virginum, c.14. Cum Meretrice Babylonica & Bestia. 1 PRimò enim Virgines dicuntur, atque ab eo lau∣dantur, quod Meretriciis complexibus sese non co∣inquinâssent, (Cap.14. vers. 4.) Incidunt ergò in meretri∣cia tempora Moechae Babylonicae, quacum fornicabantur Reges & Incolae Terrae, Cap.17.2. cap.18.3. 2. Ex Choro hoc Virgineo prodeunt, qui ruinam Ba∣bylonis denunciant (ver. 8. ejusdem cap. 14.) quíque ab∣sterrent homines ab omni communione Bestiae, Imaginis, Characterís{que} ipsius: Ergò, Coetus iste Virgineus con∣temporat Babyloni & Bestiae. 3. Hi denique sunt vocati ists, electi & fideles Agni stipatores (vers.4.cap. dict.) quibus comitatus (cap.17.ver.14.) bellum gerit cum Regibus seu Cornubus Bestiae Babylonicae; quíque ejus auspiciis (utpote Regis Regum & Domini Dominantium) victoriam tandem reporta∣bunt, (ibid.) Illa enim de Domino Dominantium & Rege Regum, per Parenthesin censeo legenda, ubi dicit Ange∣lus, Hicum Agno pugnabunt, & Agnus vincet eos (quo∣niam Dominus Dominorum est, & Rex Regum) & qui cum eo sunt Vocati, & Electi, & Fideles; hoc est, Agnus & qui cum eo sunt Vocati, Electi, & Fideles vincent decem Re∣ges Babylonicos. V CONSECTARIVM De generali omnium hactenus memoratorum SYNCHRONISMO. ITà Mulieri Eremiticae, Conculcationi Vrbis sanctae, & Testibus interea sacco amictis contemporavit Bestia
Septiceps (Synch. I.) Bestiae Septicipiti Bestia bicornis (Synch. II.) Vtrique Meretrix, (Synch. III.) Meretrici & Bestiae Virgineus Agni Coetus, (Synch. IIII.) Ergò omnia omnibus . SYNCHRONISMVS VI. Atrii Interioris calamo Dei mensurabilis, & Praelii Draconis Septicipitis cum Michaele de Puerperio. SVnt enim proxima Antecedentia contemporaneorum: Hic autem Puerperium Mulieris, & Draconis cum Mi∣chaele dimicationem, ut eâdem Visione exhibitas eodém{que} spectantes figuras in unum contulit Titulus; quas iisdém{que}, Temporis cancellis definiri docet idem utri{que} constitutus terminus Fuga Mulieris in Eremum, quae utrius{que} rem gestam proximè excepisse dicitur. Nam Mulier, simul ac peperit, fugit in Eremum ibi alenda dies 1260. cap.12.v.6. Et Dracone deturbato, fugit Mulier in Eremum ibi alen∣da à facie Serpentis, seu Draconis, per tempus tempora, & dimidium temporis. Porro idem illud Duellum seu Praelium quo Michael Draconem devicit proximè antecessit Bestiam Septicipi∣tem illam Redivivam; nam Draco statim ut deturbatus est in Terram, Stans super arenam maris Bestiae inde emergen∣ti de caetero tradit vices suas. i. virtutem suam, thronum su∣um & potestatem magnam; & (ut cum Lib. 5. cap.28.al.23. & huic quo{que} lectioni a∣stipulatur textus apud Andream Caesariensem in Codice Augustano; nec non Syrus Interpres qui nuper editus est. Imò apud Latinos Primasius, illud (vidi) non legit, quamvis perin∣de accipit addendo verbum (fuerit) eò quòd Latinè Vnum ex capitibus &c. de casu ambiguum sit, non item Graece. Irenaeo habet Edi∣tio Complut.) Vnum ex capitibus suis quasi occisum ad mor∣tem; cujus curatâ plagâ Bestiam admirans sequuta est univer∣sa terra, cap.13.ver. 1.2.3.
Similiter Atrium illud interius, seu primum (cujus am∣bitu nimirum continebatur Sanctuarium & Altare) ratio∣ne structurae Templi proximè antecessit Atrium exterius seu Israelis, quod unà cum sancta Civitate à Gentibus oc∣cupatum foras ejici jubetur, mensurae divinae prorsus inep∣tum, cap.11.v.1.2. At tria haec, Mulier in Eremo, Bestia Septiceps, & Atrii exterioris cum Vrbe sancta à Gentibus occupatorum Conculcatio, contemporanea sunt ex primo Synchronismo; ergò, Atrii interioris mensurati Tempora, & Puerperium Mulieris cum Draconis & Michaelis praelio sunt proxima antecedentia contemporaneorum, & conse∣quenter ipsa quoque sibi invicem non possunt non contem∣porare, . Et dato quidem antecessu Atrii interioris ad Atrium ex∣terius & Civitatem sanctam, Demonstratio haec, salvo Syn∣chronismo primo de contemporaneis Bestiae & exterioris Atrii Mensibus, convelli nequit; quin necessarium fuerit, ut aut utrius{que} tam Atrii mensurati, quam Draconis de Puerperio dimicantis tempora, siquidem aequalia sint, justè & examussim concurrant; aut si inaequalia, ut saltem exitûs sui terminum communem sortiantur, utque alterutrius Tempora longiora alterius brevius intervallum prorsus exhauriant. Quòd verò, ut in fine, fic etiam initio concurrant, ac proinde in totum contemporent, illa ratio confirmabit: Quòd, sicut Muliere Puerperâ cui Draco parturienti insi∣diatus est, & qua de cum Michaele pugnaverat, antiquius nil habet Apocalypsis, quódve altiùs originem ducat, (id quod tum ex re ipsa quae partus est, tum ex hactenus fir∣matis & porro firmandis patebit Synchronismis, quibus haec de Puerperio & Dracone Visio necessario provehitur ad Caput & originem Periodi Apocalypticae:) ità quae di∣cuntur de Interiori Atrio cum Templo & Altari mensuran∣dis, exordium sunt Prophetiae repetitae, quae nempe (ut mox pluribus ostendetur) ab origine & quasi ab ovo rele∣git
tempora Prophetiae Sigillorum, quorum initium ab ip∣sa intervalli Apocalyptici Epochâ accersi nemo dubitave∣rit. Si igitur Visio de Mulieris Puerperio cum Dracone dimicante (quae ipsa pars est Prophetiae hujus repetitae) ad ipsum Caput temporis Apocalyptici ascendat; quidni multò magis ejusdem Prophetiae Exordium eo ascendere putarctur? At Atrii exterioris Menses eò ascendere neque∣unt, ut qui jam toti Bestiae Septicipiti contemporaverint: Ergò interioris Atrii  Tempora, exterioris  Menses non solùm antecedere, sed ab origine Prophetiae repetitae unà cum Visione de Puerperio & Dra∣cone duci debere, mihi quidem liquidissimum est. SYNCHRONISMVS VII. Septem Phialarum & Bestiae Babylonís{que} ad occasum vergentium. EFfusio Phialarum affert ruinam & interitum Bestiae, ut ex textu ipso manifestum est. Canunt enim Victores Bestiae canticum Mosis , cap.15.v.2.3. At{que} por∣rò speciatim paet de Phiala prima (cap.16.v.2.) quae ul∣ceris plagam immittit in homines habentes characterem Be∣stiae & eos qui adorabant Imaginem ejus: De quinta (v.10.) quae effunditur super thronum Bestiae, & Regnum ejus reddit tenebrosum: Itém{que} de ultimâ quâ effusâ Babylon fundi∣tus excinditur, v.19. Ergò Effusio Phialarum contempo∣rat Bestiae & Babyloni finientibus.
PARS ALTERA. PEregi partem primam septem Synchronismis; se∣quitur pars altera Sigillaris, in qua omnium hacte∣nus dictorum, & si qua praeterea sunt, Vaticiniorum connexionem cum Sigillis, aliis totidem Synchronismis de∣monstrabo: unde perspicuum evadet, (res observatione dignissima, & non parum interpretaturo momenti, ni fal∣lor, allatura) Apocalypsin totam inde à Capite quarto (nam de septem Ecclesiis jam nihil interpono) in duas dis∣pertiri Prophetias principales, quarum utraque ab eadem Epocha & quasi carceribus egreditur, desinít{que} in eandem metam. Prima est Sigillorum, in iísque Tubarum; nam Sigillum septimum Tubarum est Sigillum. Altera est , seu Libri Aperti, quae ab eodem exorsa Tempo∣ris Apocalyptici principio, prioris, quae Sigillorum est, Pro∣phetiae Tempora relegit à versu 8 capitis 10, ad finem libri: Hánc{que} Prophetiae repetitionem indicari Transitione istâ ver.11.cap. ejusdem, ubi Ioanni ait Angelus, Oportet te iterum () prophetare populis, & gentibus, & linguis, & regibus multis. Porro illud quoque, Lector, animadver∣sione tuâ fortasse non erit indignum; ad utriusque istarum, perinde atque primae omnium Visionis de septem Ecclesiis, quasi trium integrarum Prophetiarum, initia singula Voce tanquam Tubae de Coelo cum Ioanne loquentis proclamari: quasi hoc indice distinguere voluisset Spiritus sanctus à re∣liquis Vaticiniis harum principalium partibus, in quibus nihil tale fieri videbis. Sunt autem haec de quibus moneo Prophetiarum initia, Visionis quidem septem Ecclesiarum, cap.1.10. his verbis; Fui antem Spiritu correptus die Dominico, & audivi à tergo vocem magnam tanquam tubae dicentis, &c. Prophetiae au∣tem Sigillorum cap.4.v.1. hujusmodi; Et vox prima quam
audiveram tanquam Tubae loquentis mecum, dicebas, &c. Denique Prophetiae , cap.10.ver.8. Et vox quam audîeram è Coelo (scilicet tanquam Tubae loquentis) rursus loquebatur mecum, & dixit, &c. Hactenus Praeloquium fuit, neque id ut spero à re quam agimus alienum: se∣quuntur jam Synchronismi. I CARDO SYNCHRONISMORVM SEV SYNCHRONISMVS Sigilli septimi, quod ad priores sex Tubas, cum Bestia Septicipite, Bicorni, caeterísque contem∣porantibus. Primò enim Initium Bestiae contemporat cum Initio Sigilli Septimi, quod est Tubarum. QVia Coetus ille Virginalis CXLIIII M Obsignato∣rum indidem initium sumit, nimirum à fine Sigilli sex∣ti: Proinde cùm Coetus Virginalis & Bestia jam ad amus∣sim contemporaverint, ut demonstratum est Part.I. Synch. 4. sequitur Bestiam cum suis contemporaneis indidem quoque exordiri. Esse verò finem & exitum Sigilli sexti initium septimi, extra omnem dubitationem est, cum Sigil∣lorum ad invicem series interrumpi nec possit, nec debeat. Sed & à fine ejusdem Sigilli sexti, unde init septimum, in∣stitui quo{que} Virginalem illum obsignatorum Coetum, at{que} ità simul inire cum Sigillo Tubarum, liquet ex c.7. ubi Ob∣signatio ista sexto Sigillo quàm proximè subjicitur. Nam primis sex Sigillis ibidem transectis, cùm septimum, quod est Tubarum, jam erat aperiendum, Electis Dei servis Si∣gnaculo prospicitur, negrassantibus in Orbe Tubarum ca∣lamitatibus extinguerentur: Quibus deinceps quo{que} eti∣amnum
cavetur ad quintae Tubae clangorem, cap.9.ver.4. Proinde manifestum est Sigillo sexto perinde Coetum Ob∣signatorum continuari, atque ipsum Sigillum septimum. Atque ità mirabili consilio (sic sentio) Spiritus sanctus nobis per hujus Obsignationis Characterem prospexit de Connexione ineuntis Bestiae cum initio Sigilli septimi, quod est septem Tubarum; cùm alia ratio nulla reddi possit, cur, hac Visione Obsignatorum cap.7. interpositâ, turbaretur alioquin non interrumpenda Sigillorum Series. Secundò, Finis Bestiae contemporat cum exitu Tubae sextae. Hoc suprà demonstratum est, Synch. 1. § 2. Part. 1. ubi ex capite undecimo ostenditur, eodem illo tempore quo Testes post triduanam mortem ad vitam suscitati Prophe∣tiae suae Dies absolvissent; factó{que}, eadém{que} hora, ingenti re∣rum motu, Bestiae truculenti illorum hostis, simul & Vrbis internecinum Fatum ingrueret: ut sciremus ubi intervalli Sigillorum & Tubarum hoc acciderit, continuò subjunxisse Spiritum, Vae secundum, (hoc est Tubam sextam) jam tum abiisse, & Vaetertium (Tubam scilicet septimam) vexturam citò. Quem ego Characterem, alterum magni hujus Syn∣chronismi indicem, non alio certè fine in medio narrationis Propheticae cursu insertam credo, quàm ut esset universa∣lis hujus  & Sigillorum connexionis Cardo & Fundamentum. Proinde quoque (nollem enim id Lecto∣rem fugiat) sciendum, unâ hac capitis undecimi Visione,Quam id∣circò in Schemate, modò com∣modè fieri possit, ru∣bricatis li∣teris discri∣minatam cernes, ut tota simul in oculos incurrat. (Prophetiae utpote repetitae primâ) Spiritum sapientis∣simum totum Sigillaris prophetiae Intervallum, ceu tramâ stamen, percurrere voluisse: quò nimirum huic per characteres quoque suos connexis, quae deinceps sunt, Va∣ticiniis; totum Repetitae Prophetiae Systema cum Sigillis dextrè componi posset. Porrò, ne illud fortè cuiquam scrupulum injiciat, quòd ea quae in textu referuntur, de Bestiae consternatione, de
Terraemotu, de Caede hominum in casu Vrbis, minimè vi∣dentur de omnimoda Bestiae abolitione intelligi debere: Aio, neque hoc ad cum de quo egimus Synchronismum postulari, sed ut accipiantur saltem de finiendo tunc tempo∣ris Mensium istorum XLII intervallo, quo data erat Bestiae potestas agendi, & bellum cum Sanctis gerendi, cósque vincen∣di, (cap. 13. v, 5.7.) & id quidem necessariò indè colligitur, non solùm quia ad exitum sextae Tubae, unà cum diebus Testium contemporaneis, exeant quoque necesse est con∣temporanei Menses Bestiae: sed etiam quia indidem quo{que} constat, Bestiae Sanctos deinceps obnoxios non esse, sed San∣ctis Bestiam; cùm non jam Sanctos pro more suo terrefaci∣at Bestia, sed terreatur ipsa; eosdem non vincat, sed vin∣catur ipsa. Sin quid adhuc supererit Bestiae, id non ità multò pòst, Tubâ septimâ ineunte delendum & abolendū penitus; Factis Regnis bujus Mundi Domini nostri & Christi ejus. At{que} ità Synchronismo hoc cardinali bene constituto, re∣liquos indè Synchronismos facilè deduci & cum Si∣gillis colligari posse ex sequentibus manifestum erit. SYNCHRONISMVS II. Contemporantium Atrii Interioris & Praelii Draconis & Michaelis de Puerperio cum Sex primis Sigillis. QVia sunt proxima antecedanea Contèmporantium suc∣cedaneorum: Nam sex prima Sigilla proxima sunt an∣tecedanea septimi. Atrium Interius & dimicatio Michae∣lis cum Dracone proxima sunt antecedanea Bestiae & Coe∣tûs CXLIIII M obsignatorum. Iam verò Sigillum septi∣mum, seu (quod perinde est) sex primae Tuba, Coetus Ob∣signatorum & Bestia sunt contemporanea, ut ostensum est priori Synchronismo.
SYNCHRONISMVS III. Phialarum cum Tuba sexta. SEptem Phialae irae novissimae, cùm totidem sint Ruinae & Occasus Bestiae gradus (Synch. 7 Par.I.) proinde ne∣cessariò ineundae sunt ab Initio ruentis & occidentis Bestiae. Bestiae autem Regnum, sextâ Tubâ adhuc clangente, adeò labefactari coepit, atque eò demum processerat Ruinae, ut ad ejusdem illius Tubae exitum finiretut potestas illa XLII Mens, quibus ipsi datum fuit dominari, & Sanctos vincere (Synch. I. hujus) Atqui eò Ruinae & fatalium calamitatum priùs delabi Bestia non potuit, quàm quintá saltem Phiala effunderetur. Nam tum demum Sedem ejus concutiendam, & Regnum tenebrosum redditum iri, apparet cap. 16. v. 10. Ergò quinque ad minimum Phialarum effunduntur ahte desitum sextae Tubae clangorem; credo quòd etiam sexta: Phiala verò septima, quae consummationis Phiala est (ibid. ver. 17.18.) proinde concurret cum Initio Tubae septimae, quae itidem consummationis Tuba est, cap. 10. ver. 6. SYNCHRONISMVS IIII. Mille Annorum ligati Draconis seu Satanae cum Tuba septima, seu Intervallo ab Excidio Bestiae. Arg. 1. SVb primis sex Sigillis Draco seu Satanas liber fuit & solutus; itémo; sub primis sex Tubis Si∣gilli septimi: ergò restat, ut Mille Anni ligati Satanae con∣jiciantur in Tubam septimam. Non enim suisse ligatum Satanam sive Draconem pri∣mis sex Sigillis vicem suam adhuc decurrentibus, ex eo li∣quet, quòd omni istoc intervallo colore rufo & septem in∣signis
capitibus in coelo dimicavit cum Michaéle de puer∣perio Mulieris, ut modò démónstratum fuit, Synch. II. Séd neque primis sex Tubis sequentis Sigilli id factum est: Nam hoc est Intervallum Mulieris in Eremo, & domi∣nantis Bestiae Decemcornupetae, ut constat ex Synch. I. hu∣jus. Sanè Muliere in Eremo agente multum absuit ut liga∣tus putaretur Draco; qui à Michaele de coelo praecipitarus, primò eam abiturientem eluvione aquarum quam ex ore suo ejecerat pessundare conabatur: deinde, cùm hoc ei ex sententia non successerit (terrâ Flumen absorbente & Muli¦ere jam in Eremum receptâ) Irâ & furore accensus, abiit ad gerendum Bellum cum reliquis ex Semine ejus, observantibus praecepta Dei, & habentibus Testimonium Iesu, cap. 12. ver. 13.15.17. Nunquid haec sunt ligati Satanae indicia? Sed de Bestia quoque videamus, & quàm fuit sub ejus Regno Draco vinctus, audi: Scilicet, Dedit ei Draco vir∣tutem suam, & ibronum suum, & potestatem magnam, & ad∣mirans universa terra sequula est Bestiam, & adorarunt Dra∣conem qui dedit potestatem Bestiae (c. 13. v. 2.3.4.) At potuit forsan haec omnia ex carcere suo agere Satanas: Certè oc∣cluso & obsignato non potuit. Sed ut nullus sit tergiversa∣tioni locus, & liquidò appareat, quàm adhuc fuit Draco ad ea ipsa facinora liber & solutus, à quibus in custodiam se∣mel datus coercendus dicitur; en alterum ejus Alumnum Pseudoprophetam Septicipitis Comitem individuum & Bestialis potestatis Administratorem, de quo exsrtè scri∣ptum habes, Quodda signà magna, quódquo seducat Incolas Terrae per signa quae datum est ci facere. Ecquis jam facilè credet, Bestiis istis rerum potiuntibus, Draconem, hoc est, Satanam fuisse vinctum, fuisse in Abyssum conjectum, & obsi∣gnatum super eum, ut non seduceret Gentes ampliùs, juxtà cap. 20. ver. 2.3? Quinetiam ex ipsis Tubis (de medio saltem tempore) liberi & soluti Diaboli non deest argùmentum, Quid e∣nim? Annon Rex ille Locustarum Tubae quintae, qui Ange∣lus
Abyssi luet, cui nomen Hebraitè Abaddon, Graecè verò , quémque , cum qui è coelo smpridem ceciderat in terram, Ioannes indigi∣tar, ipsissimus est Draco & Satanas, quem Michael non∣dum clangentibus Tubis de coelo in terram deturbaverat? Neque enim in tota Apocalypsi de alio praeter ipsum legi memini, in Terram cecidisse; ne{que} scio an in alium quenquam nisi in istum competere possint elogia illa Angeli Abyssi & Abddonis. Vt ut sit, certè non fuit tunc temporis li∣gat Satanas, non putem Abyssi (ut inibi dicitur) super cum occlusus & obsignatus; sed (ut videre est cap. 9.2.) apertus, ídque adcò, ut fumus indè ascenderit, ut Fumus fornacis ma∣gna, & obscuratus est Sol & Aer à Fumo ejus. Denique, quin haec Draconis seu Satanae in seducendis Gentibus libertas ad ipsum usque Bestiae excidium perseve∣rârit, ac proinde fuerit sex primis Tubis omnino coaeva, cum dubitare neutiquam posse puto, qui satis attenderit, quid ab Effusione Phialae Sextae factum legatur: Quòd ni∣mirum, septimâ, hoc est, novissimâ mox effundendâ, atque ideò supremo Bestiae fato jam tum instante, Ex ore Draco∣nis et{que} Vicariorum ejus Bestia & Pseudoprophetae, tres Spiri∣tus impuri, Spiritus Demoniorum edentes Signa abierint ad Re∣ges terra & totius Mundi, congregatum eos ad pralium Magni illius dii Dei omnipotentis, cap. 16.13.14. Ità Mille Anni ligati Satanae, ut Gentes amplius non se∣duceret, neque sub primis sex Sigillis, neque sub primis sex Tubis locum habere possunt: Ergò relinquendi sunt Tubae Septimae. Arg. 2. Posteaquàm, Mille Annis absolutis, Satan de carcere suo ad breve tempus solutus novos motus concitâs∣set; igne coelitus delapso consumptâ, quam collegerat, de∣ceptarum gentium colluvie, ipse Planus captus & compre∣hensus mitti dicitur in Stagnum ignis & Sulphuris , ubi erat & Bestia & Pseudopropheta. Adverse hîc Lector characterem chronicum, quo innuitur
hoc quicquid est, de Satana post iteratam solutionem ca∣pto & damnato, id superioris capitis Visione de Bestia & Pseudopropheta ab eo qui equo albo insidebat debellatis, captis, & perindè in Stagnumignis ardens sulphure conjectis, ut narrandi ordine, ità quoque tempore rei gestae succedere. Non enim alioquin dictum foret, eò missum esse Satanam ubi erat & Bestia & Pseudopropheta, nisi eò jam antè & Bestia & Pseudopropheta missi fuissent. Nec cordatus quis ad effugium dixerit, hoc capitis XX post Mille annos Bellum, non esse ab illo superioris capitis diversum; cùm non tantùm jam allatus character, sed & omnes utrinque circumstantiae refragentur, Partes, Pugna, & modus caedis, illîc gladio, hîc igne; imò & dissimilis, ut mox re demonstratâ patescet, Belli utriúsque eventus, illîc Satanae ad tempus duntaxat ligatio, hîc verò damnatio ad Ignem aeternum. Bellum igitur, quo Bestia & Pseudopropheta capti mit∣tuntur in Stagnum Ignis, quandoquidē diversum sit ab hoc novissimo, ad quod eodèm tandem Stagni mittendus Sata∣nas itatim à solutione suâ, Gentes concitâsset; aut intra ipsos Mille annos gestum fulsse necesse est, aut illis nondum inchoatis. Intra Mille Annos geri non potuit, quia tamdiu Satan vinctus fuisse dicitur & occlusus in Abysso ut Gentes non seduceret ampliùs, donec Mille anni consummarentur, cap. 20. vers. 3. At in Bello, quo de Bestia, Pseudoprophe∣tâ & Sociis tandem triumphatum est, si unquam aliàs, liber∣rimus & solutissimus suit ad decipiendum, ut ex iis con∣stat, quae modò ex capite 16 de hujus Belli apparatu allega vimus; quòd nempe ab Effusione Phialae sextae, cùm jam septima, quâ Bestia penitus conficitur, in propinquo esset ut effnderetur; Ex ore Draconis, ex ore Bestiae, & Pseudo∣prophetae, tres Spiritus impuri, Spiritus Daemoniorum edentes Signa abierint ad Reges terrae & totius Mundi, congregatum eos ad Pralium Magni illius Dies. Dei omnipotentis. Quoniamergò Mille Annorum ratio huiusmodi turbas
& motus Satanicos nequaquam admittit; neceste est ut Bel∣lum hoc Bestiale cosdem tempore praecesserit. Atque ità demum Mille Anni alligati Satanae contemporabunt Inter∣vallo ab excidio Bestiae; quod erat demorstrandum. Arg. 3. Denique cum per cosdem Mille Annos quibus Satan in custodia detinetur, Christus cum suis Regnum il∣lud augustum & magnificum regnâsse dicatur; proinde e∣isdem argumentis & notis quibus alterutrius Synchronis∣mus stabilitur, confirmabitur & alterius. Quòdigitur Re∣gnum illud Christi augustum cum septima Tuba incat, seu ab excidio Bestiae, jam est, ut ostendamus. SYNCHRONISMVS V. Mille Annorum Regni Christi augusti & Septimae Tubae seu intervalli ab Excidio Bestie. 1 REgnum Christi Singulare & Augustum iterum & saepius in Apocalypsi memoratum, déque cujus Ad∣ventu Chorus Animalium & Presbyterorum ovantium hymnos & doxologias Deo concinere solent, ubique suc∣cedit Bestiae & Babyloni devictis & triumphatis. Primò enim illîcuöl de hoc Mille Annorum Regno propriè agitur cap. 20. ex numero eorum qui cum Christo regnant, sunt Qui Bestiam non adoraverant neque Imagmem ejus, neque ac ceperant Characterem ejus in frontibus suis ant in manibus suis. Annon haec verba satis indicant, hoc Christi Regnum Re∣gno Bestiae, Imagini & Stigmaticis ejus successisse? Quor sum enim illis Regui Filiis hoc elogium tribucretur quòd Bestiam non adoraverant &c. nisi Bestia jam praecessisset. 2. Idem porrò adhuc magis apparet ex Paeane Presby∣terorum & Animalium cantato ad excidium Babylonis cap. 19. vers. 6. . vers. 7. Gaudeamus & éxultemus & demus gloriam
ei, quia venerunt Nuptiae Agni, & Vxor ejus preparavit seipsam. Nam quin idem sit utrobique Regnum nullus du∣bito. 3. Sed omnium clarissimè ex cap. 11. vers. 15.16 &c. ubi ad septimae Tubae clangorem, Testium diebus, Besti∣ae que & Gentium mensibus decursis, in coelo acclamatum est, Facta sunt Regna hujus Mundi Domini Nostri & Christi ejus, & regnabit in secula seculorum. Et viginti quatuor Se∣niores in conspectu Dei sedentes in thronis suis, ceciderunt in facies suas, & adoraverunt Deum, dicentes, Gratias agimus ti∣bi Domine Deus omnipotens, qui es, qui eras, & qui venturus es; quia accepisti potentiam tuam magnam, & Regnum inieris. Haec est illa consummatio Mysterii Dei per Prophetas evangelizati, quam sub septimae Tubae clangorem Angelus suprà, cap. 10. futuram praedixerat; quando nec Bestiae Menses, nec Testium lugentium Dics, neque omnino ali∣quid de Periodo temporis temporum, & dimidii temporis supererit ampliùs, vers. 6.7. Planè juxta quod Dani∣eli praedictum fuit, cap. 7. vers. 25.26.27. & antè, de Dominatu Christi Oecumenico, seu Regno Sanctorum post eadem Tempora futuro. Item quod cap. 12. vers. 7. ubi idem, qui hîc apud Ioannem, Angelus, eodem certè gestu, ritu, iisdém{que} ferè (quod summè notandum est) juris ju∣randi verbis asseverâsse legitur, Finito demum intervallo isto Temporis, Temporum, & dunidii Temporis,Annon haec sunt Tem∣pora illa ges∣tium Luc. c. 21.V. 24. Dispersionem Populi sancti, cúmque eâ simul Novissimum illud mira∣bilium consummatum iri. Qui ulteriorem confirmationem hîc desiderat, etiam su∣perioris Synchronismi Characteres adhibeat: nam mutuas, ut dixi, praestant operas.
SYNCHRONISMVS VI. Novae Hierusalem Agni Sponsae cum Septima Tuba seu Intervallo ab Excidio Bestiae 1 NVptiae Agni & Regnum illud augustum Domini Dei omnipotentis ambo ineunt ab Excidio Babylo∣nis unde init Tuba septima. Constat ex Hymno Presbyte∣rorum & Animalium quem in superiori Synchronismo lau∣davimus, ex cap. 19. v. 6.7. Halleluia, quoniam Regnum ini∣it Dominus. Deus noster omnipotens. Gaudeamus, & exulte∣mus, & demus gloriam ei, quia venerunt Nuptiae Agni, & V∣xor ejus praeparavit seipsam. At Nova Ierusalem est Sponsa il∣la Agni ornata & parata viro suo, cap. 21. ver. 2. Et civita∣tem sanctam (inquit) Novam Ierusalem vidi descendentem à Deo de coelo sicut Sponsam ornatam viro suo: & ver. 9. Veni, & ostendam tibi Sponsam Vxorem Agni, &c. Ergò & illa inibit & contemporabit Tubae septimae. 2. Nova Ierusalem est Civitas Dilecta; at Dilecta illa Civitas, statim atque finluntur Mille anni, à novissimis illis Satanae tunc laxati copiis circumvallari dicitur, cap. 20.v.8. Et circuierunt Castra Sanctorum & Civitatem Dilectam: er∣gò jam antè extitisse eam oportuit, dum adhuc Satan ligare∣tur. Hisce duobus Argumentis, sive confirmandis, sive il∣lustrandis, & ornandis, duo alla visum est adjungere. 3. Effusâ Phialâ septimâ, quâ prorsus conficitur & aboletur Bestia, prodiit vox magna è Throno dicens ΤEΤONE, cap.16.v.17. Itidem, Is qui insidebat Throno dicit Ioanni spectanti Novam Ierusalem è coelo descendentem, (cap. 21. ver. 5.6.) Ecce novafacio omnia ΤΕΤΟΝΕ — Ego sum Α & ω, Initium & Finis: ergò Nova Ierusalem Sponsa incipit ab ultimo termino Phialarum ΤΕΤΟΝΕ, jam ex∣tinctâ Meretrice; atque ità contemporat Intervallo ab Excidio Bessiae. 4. Vnus ex Angelis Phialarum (cap. 17.) ostendit Io∣anni
Iudicium Meretricis, utpote dum Phialae effunderen∣tur, & ab illarum saltem unâ peragendum. Idém{que} Phiala∣rum Angelus, cap.21.v.9. monstrat eidem Ioanni Sponsam Agni Civitatem magnam Sanctam Ierusalem; utpotè Phia∣lis jam defunctis, hoc est, Bestiâ Babyloné{que} extinctis, con∣spicuam futuram. SYNCHRONISMVS VII. Turbae Palmiserae innumerabilium ovantium ex omnibus gentibus, tribubus, populis; & linguis, cum cap.7.v.9. Tubâ septimâ seu Intervallo ab Excidio Bestiae. 1. TVrba Palmifera proximè succedit Coetui CXLIIII M Obsignatorum: Coetus autem iste (ex opposita Bestiae cui contemporavit, ut ratione sic duratione metien∣dus) cum Bestia quoque Periodum suam complevit (Synch. 4. Part. 1.) Ergò Turba Palmifera utrumque consequitur; ac proinde cadet in Tubam septimam, quod est Intervallum ab excidio Bestiae. 2. Turba Palmifera sunt Cives Novae Ierusalem: de ambobus enim dicitur, quòd non esurient neq{que} sitient ampli∣ùs, &c. quòd Agnus pascet eos, & ducet eos ad vivos fontes aquarum; quód{que} abstersurus sit Deus omnem lacrymam ab oculis eorum. Iam Nova Ierusalem contemporavit Tubae septimae; ergò & Turba Palmifera. Epocha Apocalypseos. EPocha Apocalypseos, quà de futuris Vaticinium est, sive eam initio Christianismi statueris, sive in Excidio
Politiae & Ecclesiae Iudaicae, sive ineo temporis momento quo Revelatio Ioanni facta est, seu quomodocunque statu∣atur, (nolo enim Interpretem agere, instituti mei memor) quin indè Sigillorum, quod ad res inibi gerendas, Initium deducendum sit, dubitaturum arbitror neminem. Sed & ab eadem Epocha arcessendum esse secundae quoque Pro∣phetiae seu  Initium, si cui ipsa contextûs verba de Prophetia repetenda, & quae praeterea disseruimus suprà, ad Synch. 6. Part. I. & in vestibulo Part. II. non satis persuase∣rint, is vel Synchronismi necessitate eò tandem adigetur, si juxta jam factas  singulas prophetias ordine & loco suo disponere tentaverit. Clausula Synchronismorum & Apocalypseos. MIlle annos Regni & damnationem Satanae excipit Vniversalis resurrectio mortuorum, & Iudicium ul∣timum cum Gehenna, cap. 20. à vers. 11. ad finem. Novam Ierusalem descriptam cap. 21. excipit Paradi∣sus, quam scilicet Edenis instar hinc atque hinc ambit Flu∣vius in medio habentem Arborem vitae (.i.immortalitatis;) sic enim capio vorba cap. 22.2. , scilicet, . Atque hîc Finis Seculi & Apocalypseos. QVod superest, Lector, en tibi Ordinem & Seriem jux∣ta Res gerendas omnium in Apocalypsi Vaticiniorum in istoc Schemate ad oculum delineatam, & uno intuitu spe∣ctandam; quod ad amussim Synchronismorum jam de∣monstratorum in meum, & (si patiaris) in tuum construxi usum. Retegat Deus oculos mentis utriusque nostrûm, ut intueamur mirabilia ejus. AMEN.
COROLLARIVM de usu Clavis. 1 EX jam dictis constare arbitror, Apocalypsin juxta literam tantummodo spectatam, ac si nuda quaedam esset rerum gestarum Historia, non item Vaticinium mysti∣cis allegoriis & typis involutum; signis tamen & characte∣ribus ejusmodi à Spiritu sancto per totam narrationem in∣sertis instructam esse, ut indè legitima Visionum omnium, juxta Res suo quásque tempore gerendas, Series, Ordo, Synchronismi, erui, componi, & demonstrari possint absque Interpretationis ullius datae Hypothesi aut adminiculo. 2. Tum praeterea, prout in Historiis fieri consuevit, ut res plures diversaeq́ue à pluribus & diversis simul eodém∣que tempore gestae, simul tamen narrari nequeant, sed seor∣sim & deinceps; ità quoque in Prophetiis istis & Visionibus rerum gerendarùm (utut ordine longè commodissimo sapi∣entissimóque patefactis) usuvenire: ut omnino frustra sint qui Apocalypsin ità interpretatum eunt, quasi eventus eo∣dem ubique ordine & serie sibi invicem succederent, quo Visiones. 3. Visionum enimvero Apocalypticarum mentem feli∣citer indagaturo, principiò earum ad se invicem juxta res gerendas Series & Connexio ex memoratis characteribus & notis pervestigata atque intrinsecis argumentis demon∣strata, constituenda est tanquam omnis solidae & legitimae interpretationis Basis & Fundamentum. Non enim (quod à plurimis perperam factum cernimus) ad Interpretantis arbitrium, pro qualicunque Interpretationis concinni∣tate, Ordo ipse conformandus est; sed ad jam praestructam per Synchronismorum characteres Ordinis hujus chronici
Ideam omnis Interpretatio, quasi ad Normam & perpen∣diculum, exigenda. 4. Absque hujusmodi enim fundamento, vlx est, ut ex Apocalypsi quidquam eruas, quod Interpretationis & ap∣plicationis suae solidè fidem faciat, quódque authoritate divina, sed mendicatis principiis & puris putis conjecturis nitatur humanis. Contrà verò admisso, cùm jam temporis ordinísque Septa licenter & pro libitu vagari Applicatio∣nem non permiserint; illico tot variantium, imò & pugnan∣tium Interpretamentorum multivia maximam partem sub∣lata miraberis; paucis omninò, in quibus adhuc mens, de generali saltem applicatione, anceps haereat, iísque mi∣noris ferè momenti differentiis relictis: Adeò ut ex hoc li∣bro deinceps, perinde atque ex reliquis Novi Testamenti li∣bris, argumenta peti possint, in re etiam Prophetica, de in∣terpretamento secura, quibúsque tanquam Spiritus sancti oraculis, non humani duntaxat ingenii inventis, fides acqui∣escat. 5. Talem tibi, Lector, Clavem, imò Compassum, si sor∣tè mavis, Apocalypticum, pro ea quam mihi indigno pec∣catori Deus bonus & benignus in hisce mysteriis indulsit intelligentiae mensuram, in istis Synchronismis pro virili de∣monstro, & adjuncto Schemate brevi facilíque compendio spectandum propono. In quo (ne usum ejus adhuc fortè ignores) si modò de praecipui alicujus Vaticinii sensu ejús∣que temporibus impletis semel tibi constiterit; Methodum deinceps signatam habes, quâ ex Synchronismorum atque Ordinis filo reliquarum Visionum mentem pervestigare imò & demonstrare poteris. Siquidem quae isti tuo Vati∣cinio jam, ut dixi, cognito, caetera contemporaverint Vati∣cinia; iisdem proculdubiò temporibus sunt applicanda: quae autem praecedunt, non nisi de praecedancis; quae succedunt, pariter de succedancis Eventibus sunt interpretanda. 6. Et ne fortè dubites, an usquam in Apocalypsi ex om∣nibus illîe Visionibus ullam reperire sit ejusmodi, in quâ, eo
quo dixi modo, pedem tutò figas, undéque, tanquam ex Statione aliqua aut Specula reliquam dimetiaris Apoca∣lypsint ecce huic quoque rei à Spiritu sancto sapientissi∣mo consilio prospectum Illustri illa Visione de Magna Me∣retrice, quam nimirum unicam & solam omnium Visionum Angelus praeter morem suum interpretatur Ioanni: Quor∣sum autem, nisi ut per eam ad reliquas alioquin inaccessas tanquam per Ianuam aperiatur aditus? Quid vis amplius! Hàc igitur, invocato Patre luminum, intrato; ingressus ad caetera reseranda Clavem adhibeto. Experire, expertus fateberis, admirabilem esse hanc Prophetiam, quâcum, re penitiùs introspectâ, nulla Veteris Testamenti (sic decuit Evangelium) ne quidem ipsius Danielis, aut singulari pate∣factionis artificio, aut interpretationis, viâ & ratione eruen∣dae, certitudine sit conferenda. Id extremum te volo, Lector qui in haec incideris, ut si mihi assidenti quid fortè revelatum esse perspexeris, aut ti∣bi ipsi aut aliis ad haec mysteria profuturum; id totum Dei in me misericordiae acceptum referas, cui & ego ob tantil∣lum sapientiae ejus radiolum grates persolvere nunquam desinam: sin quid aberratum sit, id solum meum esse me∣mineris, hominis quantillarum virium, & nullatenus ad haec (quod probè mihi conscius sum) ex meipso idoneí. Benedictio, honor, & gloria EI qui insidet Throno, & AGNO, in secula seculorum.

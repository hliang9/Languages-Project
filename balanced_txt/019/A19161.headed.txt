5571 99844171 8960
ORATIO FVNEBRIS IN OBITVM CLARISSIMI VIRI ET MVNI∣FICENTISSIMI COLLEGII COR∣PORIS CHRISTI Oxon. benefactoris GEORGII SANCTPAVL Equitis Aurati, habita in medijs epulis Decembris 9. 1613. A MATTHaeO COLMORE Somatochristiano. MARTIAL. Qui fles talia, nil fleas. OXONIAE Excudebat Josephus Barnesius. 1613.
LECTORI S. NEque Amicorum importunitas, nec Bibliopolae flagitatio (triviales istae ambitiosè scripturientium Apologiae) hoc mihi exemplar in∣vito extorserunt. Is solus author est vt ederem, cui habebam. Illius memoriae Xenium dedico, & inter reliquos Heroas famam non invi∣dendam chartacei Monumenti (si quid mea munera possint) tutelae mando. Absit enim vt meritissimus Mecaenas oblivione sepultus iaceat, ac non potiùs vel per me qualemcunque Curatorem publicè aliquatenùs inno∣tescat. Te quoque Pieriae memorabunt ritè Puellae; At{que} eris in nostro plurimus ore—
ORATIO FVNEBRIS. ECquid (Egregij Viri) vt palato, ita auribus gratum convivium expectatis? facundum dolorē? et qui plerumque loqui nescit, vt se disertè exprimat? An in pullâ funeris adumbratione ni∣tentia rhetorices pigmenta? Non est conveniens luctibus ille color. Non dolet, cui vacat verborum pompa, aut curiofis ludere epithetis. Opto jam potiùs Cornelianae , quae totum forum lacrymis complevit. Oculos vel∣lem dociles, non aures; gemitus pro plausu foret. Et sanè miseram habituri estis orationem. Optimè Ora∣tori convenit cum suo Themate. Si tragicissimos, & in affectibus commovendis  adhibuissetis, nemo (confidentèr aio) miseriùs potuisset, quàm ipse. Equidem gratulor ingenij mei sterilitati, quod tam deplorandum funus celebraturus, artem dicendi nes∣cio. Vtinám{que} hoc ipsum dicere nescirem, Auditores. Refugit profectò lingua tristem nuntium, & praeteri∣tas funestissimi Anni clades recenti mortalitatis exē∣plo prosequi. Quot enim in angusto . spatio (ac si vltimā temporis periodum praesagiret) Marones & Mecaenates alma Mater Academia deside∣ravit! Poetae, Rhetores, quando magis frequentes! Solae elegiae prelum Oxoniense fatigârunt. Quoties gementem pariter ad pulpita prosam audivimus! qua∣si nullo fas modo intermortuas has artes reviviscere,
nisi ipsas cadavera animarent. HENRICVS, primus ad superos properavit iter. Quem longo tanquam famulatûs ordine comitatae sunt nobiles Vmbrae, Bod∣leius, Petraeus, Haringtonus, Russellus, Harmerus, Rivius, Williams, Chenellus noster: nunc velut hucvsque be∣nignae nobis Partae pepercissent, etiam SANCTPAV∣LVS. Atquin jubete iniqua numina mortem —hoc sanguine pascere luxum; dignos laude Musa vetabit mori, atque invitis tribus, novem Sorores nunquam abrumpenda producent stamina. Nec Lethaeos saeva per amnes Vos fata vehent— Ignoscite ergò laudatori vestro Manes SANCT∣PAVLIANI, si memoriam colere audax, impar virtu∣tibus, officio duntaxàt & pietate peccaverit. Debe∣mus tibi Mnemosynen Musarum Alumni, & Tui. Hae te Aedes amplum agnoscunt Benefactorem; solvitur Panegyrica. Quā neque Patriae nobilitas (FOXI quo∣que Fundatoris natalibus superbae) nec Generis splē∣dor Equestri Stemmate insignis, illustrabunt. Euripi∣di succino,
.— Ita{que} generosissimum sine hyperbole SANCTPAV∣LVM fateamini, cujus mores novam inclytae prosapi∣ae nobilitatem creabant: qui sive à Naturâ, & animâ illustrium Progenitorum traduce innati fuerint, seu ab ornatisimo SPENSERO teneram formante ado∣lescentiam insiti, erant meherculès & Maioribus & Praeceptore dignissimi. Qualis in iis suavitas, dum hîc ageret! Quàm iucundâ simplicitate cmnium sibi ani∣mos conciliabat! Non eum (quo se stultè venditat Generosorum vulgus) arrogantis supercilii fastus despicabilem reddebat. Non Avaritiae sordes (postre∣ma, vt Aristoteles, in juvene & illustri loco nato tur∣pitudo) iam tum liberale foedabant ingenium. Sed nec in vitium duxit culpae fuga; & illiberalitatem, vt Scyllam, vitans, luxuriae Charybde non absorptus est. Crapulae non impendit paternam munificentiam, (nempè Heliconem sitiens, Bacchum fastidivit.) Illa ipsa blandimenta, quibus interdum sopita virtus conni∣vere solet, quae{que} adolescentulum facere flagitium negabat Mitio, sub specioso iuvenilitatis nomine nō praetexuit. Deni{que} cùm esset Academicus, non fuit Epicureus. Immò Stoicâ magis gravitate Commēsalis, vivebat vt Scholaris, & salutaritèr rigidam Statutorum severitatem, quibus non tenebatur, aequali veritus est observantiâ. Maluit legibus obsequi, quàm teneri, & sibi lex esse, quàm accipere. Eodem studio, quo ge∣nuinus quivis Discipulus, literas ardebat. Non con∣tentus generosâ istorum ignorantiâ, (—queis laeva in parte mamillae Nil salit Arcadicis) Aerem Academicum hausi; ritus novi; libellos emi, & pluteum servare iussi. Ita parentum sumptibus, & tē∣poris pretio abutentes vnicum illud discunt lautorum pueri, quid sit discendum; fatis consecuti, si diuturnâ morâ nihil amiserint. .
Hinc Noster biennium locavit, non perdidit. Quo feliciter exacto, Parnassum liquit, & Musas Reipubli∣cae assuefecit. His integritatem, modestiam, mansue∣tudinem, Gratiás{que} omnes, in iustitia moderanda sibi veluti Assessores, imputavit. Quarum amplissimam testem totā appello LINCOLNIAM. Eò prosequa∣mini, & jacta OXONII semina ibi in laetas segetes crescentia intueamur. Nam, damnato servili homi∣num obsequio, qui —penetrant aulas & limina regum, ambitio sae spei libertatem emancipantes, multorum servi, vnius saepè pueruli domini; Aedificia quidem la∣tissimo porrecta ambitu vrbis faciem praeferunt, sed desertae, dominum desiderant, & Oeconomiam. (O domus angustis Dominorum cogitationibus, quā dispares! Atria long a patent, sed nec coenantibus vsquam, Nec somno locus est: quàm benè non habitant!) Hanc indignatus vilitatem, in sua SANCTPAVLVS rura, procul à strepitu sordibús{que} Aulicis concessit. Vbi—Invidia favente felix, sui erat diffusivus. Iovem coluit Hospitalem. Apertae fores neminem exclude∣bant. Nullus intrantes Ianitor observavit, minace vul∣tu, verbís{que} imperiosis herilem vindicans parsimoni∣am. Domum tuam put âsses; Tam non invida, tam{que} liberalis, Tam comi patuit hospitalitate. Credas Alcinoi pios penates, Aut facti modò divitis Molorchi. Non tamen diffluebat mensa, conturbatoribus de∣mentis
luxuriae deliciis: stomacho parata, haud gulae. Cella ebriis perpotantium gregibus non patebat. Poterat quis sitim hîc relevare, non implere gurgitē. Hospites maximè grati fuerunt Pauperes. Horum hianti fami, sití{que}, cibum, potúm{que} abundè misericor∣di manu industrius subministrabat famulus: quibus posteà ac si suum satis capax non fuisset, aut aliquādo cum Domino iaceret Hospita∣litas, secundum extuxit Xenodochium. O Heroicam verè magnifici animi bonitatem! Alii Aedificent auro sedésque in sidera mittant, insanâ epularum lauticie,  (vt Nazianzenus) fruantur ditiores. Tu pauperibus consuluisti: & tibi. Cum hanc curares E∣leemosynam, hoc Domicilium extrueres, Tuae prospi∣ciebas aeternitati. Marmora Messallae findit caprificus,— Dimidios Crispi mulio ridet equos. Solaquè non nôr unt haec monumenta mori. Vnde perennis ejus bonitas adhuc scatet, ínque fon∣tem tandem Aonium fluit. Scholam fundat, & Lincol∣niensis STANFORDIae ruinas vmbratili solatur Gym∣nasio. Singula quid persequor? Pietas, probitas, reli∣gionis & innocentiae puritas (Quanta Numae fuerat, sed Numa pauper erat) per quas apud cives suos Vene∣randus vbique Patriae Genius audijt, Oratiunculae, & Epitomes cancellis ne arctentur. Vobis tantùm ip∣sis indulgete paulisper patientiam, & sanctissimi E∣quitis in
Academiam reditum audite. Surgenti SCHO∣LARVM Operi (O fortunati quorū sic moenia surgunt!) munificè donavit. Nempe, Qui crepet aureolos, forsitan vnus erit. Vos autem ante alios SOMATOCHRISTIANI, me∣cum Patrono vestro applaudite, & indelebile nomen conservate. Vobis totas effudit opes; —centum, Dein mille altera, dein secunda centum. Quae  reddidisti, SANCTPAVLE! Quòd no∣stri quondā Lycei Hippocrenen hauseris, nos ex aurife∣ro Tuae beneficentiae Tago bibimus. Idcirconè Libe∣ris caruisti, vt nos adoptares, & naturae invidiam per∣petuâ hâc numerosae Sobolis propagatione vlcisce∣reris? Nimirùm quamdiu stabunt hi Parietes, aeter∣nùm honorandi SENIS Pyramides nō ruiturae, filios habebis. Et te—nulla dies vnquam memori eximet aevo. Ite degeneres procerum animi! Hic in tergum, ille demisso in viscera censu conturbet. Hunc in dirissimam fortunarum tabem, & suam, foeda detineant lupanaria: canibus & equis avita donet patrimonia. Alter miserrimus mortalium largiatur nihil, gazis incubet, Vt magnus draco, quem canunt Poetae Custodem Scythici fuisse luci; foenore nummos pascat. Haec SANCTPAVLO vsu∣ra, in pios vsus erogare, & pulcherrimam famae haere∣ditatem lucrifacere. Nunquam Fortuna meliùs bona tua locasti: Coeca non eras, cum illi faveres. Te Deam fecit, &, aliàs caducam, reddidit immortalem. Ceteris divitiae secum pereunt, aut relinquunt. Solas, quas dederis, semper habebis opes.
Hactenùs (Gravissimi Auditores) Vitae historiam te∣nui planè filo deduxi. Quid sibi mors pia, sancta, vi∣vida vendicabit? Narra deinceps, quâ constantiâ, & fortitudine  expugnaverit; quae no∣vissima ediderit verba; quomodo, Siccis ipse genis flentes hortatus amicos, animam coelestem coelo reddiderit. At (ah!) haereo: & moribunda Oratio in vivi laudibus cōsumpra, in mor∣tis nomine (nimiùm, heu! festinantis) lethali stupore expirat. Mortuum non cogitabo, non dicam. Long ior huic facta est, quàm data vita fuit. Quare exhilarate Genium, risu pectora solvite, fron∣tes exporrigite, & solâ laetitiâ SANCTPAVLI Mani∣bus parentate. Mihi demùm, secundis bellarijs pau∣sam facienti, silentium imponite. Dixi.

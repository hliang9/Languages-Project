17857.5 99855662 21164
Le premier Liure DES POEMES DE Raphel Micheli. Jmprimé en l'An 1569. decorative border
AƲ TRES NOBLE & Ʋertueus Seigneur, Seigneur G. PAƲLET. CHE DE LOR-TRESO-DAN MARQƲIS DE ƲINC- TRes-genereux Seigneur de moy ton incognu, Siscauoir il te plait, qui l'audace me donne, Hūble & deuot sacrer aux pieds de ta persōne Ce Poëtiqu' Liuret d'Apollins traits vestu? Le gentil naturel & splendide vertu, Qui vegetante en toy diuinement fleuronne, Et la noble valeur, qui tes sens aduironne, En sont cause, Monsieur de bonté auestu: Ne t'esmerueille donc, si hardiment ie tache, (O noble norisson du Pegasin troupeau) Grauer, pyndre, & appendre au sublime coupeau Du Phane de Memoire & tes Vertus & Graces, Pour aux puis-nés Seigneur vray mignon des trois Gra∣ce Fair entēdre & sauoir, que les estoilles cieux, De hauts immortels dons, toy naissant en ces lieux, Douërent aque mieux ta touce-graue face. Tres humble seruiteur de Ʋ.S. RAPHEL MICHELI.
❧ Le premier Liure des Poemes de Raphel MICHELI. ELEGIE. AMour voulant vn iour se venger de sa mere, Esleut de son carquois la fleche plus amere, Puis la tirant contre elle, au coeur la luy ficha. Et ensemble l'Amour d'Adonis luy lascha. Adonis & berger & chasseur tout ensemble, Qui en beauté parfaite aux Images resemble: Ses yeux estinceloient comme vn astre estoile, Que Thetis en son sein a long temps recellé, Puis tirant hors de l'onde vne viue estincelle, Embellist tout le Ciel d'vne clarté nouuelle. Vn petit poil follet luy couuroit le menton, Greslé, prime, frisé, plus blond que le cotton, Qui croit dessur les coings, ou la soye subtile, Qui couure au renouueau la peau de la Chenille. Ses leures combatoient les roses, qu'au iardin On voit espanoüir au leuer du matin, Qu'vne ieune pucelle en son gyron amasse, Auant que leur beauté par le chaut ne s'eface. Bref ce ieune pasteur est tout ieune & tout beau,
Il semble vn pré fleury que le printemps nouueau, Et la douce rosee en sa verdeur nourrissent, Où de mille coulleurs leurs fleurs s'epanouissent: C'est luy mesmes amour. Venus n'eust sceu choisir Vn amant plus gentil pour mettre son desir. Cette belle Deesse en amour furieuse, De soy mesme n'est plus ny de rien soucieuse, Le Ciel elle mesprise, & les honneurs des Dieux: Ses roses & son myrthe & ses lys gratieux, Luy viennent à mespris & tant Amour la donte, Quelle a perdu le soing d'Eryce & d'Amathonte: Ses Cygnes ses Pigeons qui souloient la porter Au trosne le plus hault où se sied Iupiter, Sans honneur paissent l'herbe, & remplis de tristesse, D'vn pitoyable chant lamentent leur maistresse, Qu'vn pasteur qu'vn enfant, tormente sans repos. Et la playe d'Amour luy laisse iusqu'à l'os. Elle ne pense en rien quen cette belle bouche, Quen ses yeux où Amour luy dresse l'escarmouche, Qu'en ses beaux cheueux d'or, & lāguissant d'ennuy Soymesme soubliant, ne pense plus quen luy, Quen luy qui tient la clef de sa douce pensee, Et la rend comme il veut ioyeuse & courousee. Iamais ne l'abandonne, ou soit que le Soleil En piquant ses cheuaux sorte de son reueil, Soit au plus chaut midy, soit à lheure quil guide Son Char en l'Ocean, & luy baisse la bride. Dedans vne Cabane ils sont au point du iour,
Au soir ils sont couchez soubs le plaisant vmbrage Ou d'vn large foteau ou dun chesne sauuage, Estendus de sus l'herbe, où en cent mille tours La mere des amours exerce ses amours. En cent mille façons elle embrasse & le baize: Luy qui sent dans le coeur vne pareille braize, Entonne sa Musette, & pour la contenter, Leurs playsantes ardeurs ne cessent de chanter: Elle tient en l'oyant conteánce diuerse, Tantost en son gyron languist à la renuerse, Tantost elle regarde, & dvn baizer souuent Entreront ses chansons qui se perdent au vent: Elle connoist ses chiens, les nomme & les appelle: Porte la Trompe au col, chasseresse nouuelle, En main le fort espieu, & encerné de reths, Et de filets tendus le mileu des forets, Sçait le nom de ses boeufs, & du belier qui meine Par faute de berger les brebis en la pleine, Deuançant brauement le tropeau d'vn grand pas, Ainsi qu'vn Colonnel, deuance ses soldas. O bien heureux enfant, dont la belle Cythere, La mere des amours a toy seul veut complaire: Seulette auecques toy veut tondre les brebis, Et de sa blanche main leur pressurer le pis, Veut mener aueq toy les boeufs en pasturage, Esclisser des paniers & faire du froumage, Et raporter au soir en son gyron trouslé. Vn aigneau que sa mere aux champs aura laissé
Pourueu qu'elle ait tounours ta bouche sur tes le∣ures Elle ne craint l'odeur de tes puantes cheures, Pourueu qu'elle t'embrasse & ne veut refuser La nuit de sur la dure auec toy reposer, De sur le dur tapis des herbes verdoyantes, T'embrassant au milieu de tes brebis bellantes, Et de tes grands tropeaux qui iusqu'au point du iour Font comme tu luy fais aux Genisses l'amour. Le Dieu Mars ce pendant de regret se consomme S'appelle miserable & se voudroit voir homme Pour mourir de douleur il est desesperé, Qu'vn ieune pastoureau soit à luy preferé! Ialoux & furieux sa grande Targe embrasse, De sa pique esbranlant les montagnes de Thrace, Il gemist d'vn haut cry & lamente dequoy Sa dame le trahist & luy manque de foy. Or vn iour Adonis retournoit de la chasse, Lassé d'auoir suyuy vn grand Cherf à la trace, Auquel du iaret dextre auoit couppé le nerf, Et vainqueur raportoit la teste du grand cerf. Amy (disoit Venus) si tu cours d'auanture Vne beste aux forets qui s'arme de nature: Soit d'ongles soit de dens, ie te pry ne la suy De peur que tu ne sois cause de mon ennuy, Chasse les dains legers & les sauuages cheures, Et les coeurs effroyez des connils & des lieures. Laisse en paix les lyons, les sangliers & les ours, Et ne les assaux point aux toilles ny aux cours:
Croy moy mō cher amy, l'autre chasse est meilleure: Contre l'audacieux l'audace n'est pas seure. Si tu mourois helas! de regret ie mourrois, Car viure apres ta mort helas ie ne pourrois! Ainsi disoit Venus: mais les haleines molles Des vens, ont sans effet emporté ses parolles: Il estoit nuit fermee & les hommes lassez, Dessus la plume oisiue auoient les yeux pressez: Enfermez du sommeil, que la basse riuiere De Styx fait distiller de sur nostre paupiere. Ia les astres au ciel faisoient leur demy tour, Le celeste Bouuier qui trauaille à l'entour De l'Ourse estoit panché: tout ce qu'il vit es ondes, Qui vit par les rochers dans les forets profondes: Poissons, serpens, lyons, du labeur trauaillez Oublians leurs soucis du somme estoient sillez. Vn seul Mars veille au ciel, qui pleyn de frenaisie Du fureur & d'ardeur, d'ire & ialousie: Ny d'yeux ny d'estomaq ne reçoit le sommeil, Mais veille dans le lit sans raison ny conseil: Tantost sur vn costé & tantost il se vire De sur lautre costè il lamente il souspire: Nomme Venus ingrate, & brulant de despit Armé de teste en pied seslance hors du lit: Et comme la fureur brusquement le transporte, Va reueiller Diane & dit en ceste sorte: Ma soeur de qui depend mon bien & mon secours Iembrasse tes genoux pour mon dernier recours:
O Nymphe que la chasse & l'honneste exercise Parmy les bois errante, ont esloigné du vice: Que les faunes cornus, les Satyres bouquins Creignent: lors quen chassant tu as tes brodequins Et que lesgal tropeau de cent Nymphes compagnes Tenuironnent les flancs par bois et par montagnes, Sil te souuient du iour qu'Orion l'outrageux Te voulut violer lors que moy courageus, Ayant la hache au poing, luy fis lascher la prise, Si quen lieu de ton corps n'eut rien que la chemise. Toy soeur rends la pareille a ton frere au besoing: On doit de ses parens au danger auoir soing. Tu sçais comment Venus qui souloit de ma vie Tenir la plus grand part, de moy s'est departie Pour suyure vu pastoureau, vn veneur, vn enfant. Du reste ie me tais: la honte me defend De te conter comment vne telle Deesse Dessoubs vn Bergerot si vilement s'abaisse: Ie ne l'eusse pas creu si de mes propres yeux Ne leusse regardee au mlieu de ses ieux: Baizant le Iouuenceau bras a bras toute nue, Dont de despit au coeur la fiebure mest venue. Ie leusse bien tué: mais ie ne veux souiller Ma main en si bas sang, qui ne sçait despouiller Que les Rois de la vie: et ne veux que ma gloire, Par la mort d'vn pasteur se lise en vne histoire. Ce ieune Damoiseau delibere demain Aller chasser au bois lespieu dedans la main.
Sans chiens, pour faire voir à sa tendre maistresse Qu'autant qu'il est beau fils, il est plain de prouesse. Pour me venger eslance au deuaut de ses yeux, Digne d'vn Meleage, vn Sanglier furieux: Cache luy soubs les dents les meurtres & la foudre, Fay luy moy terrasser ce beau fils sur la poudre, Pasle, blesme, transi, sans ayde ny confort, Afin que mon amour se venge par sa mort. Ainsi disoit ce Dieu, & elle de sa teste Fauorisant son frere accorda sa requeste. A peine le Soleil auoit tiré ses raiz, Qu'il empoigne l'espieu & va dans les forests: De buisson en buisson il reuient & retourne, Et iamais en vn lieu paresseuz ne sesiourne. Il regarde deça, il regarde dela, Il chassa longuement, & longuement alla Sans trouuer nulle proye: à la parfin il treuue Vn Sanglier, le malheur de sa premiere preuue. Ses yeux estoient de feu, & son dos herissé, De poil gros & rebours se tenoit couroussé, Escumeux il bruyoit, comme par les vallees Font bruit en escumant les neiges deualees, L'hyuer, quand les torrens se roulent contre val, Et font au laboureur & aux bleds tant de mal: Il se tient ferme en pied pour enferrer la beste, Et luy planter l'espieu au plus haut de la teste, Le fer se reboucha, le Sanglier estonné, Se recule à costé, puis soudain retourné,
De trauers luy poussa ses defenses en l'heyne, Et tout pasle & tout froit l'estendit sur la pleyne. Au cry de son amy la pauure amante vint, Qui plus qu'vn marbre froit toute froide deuint: Elle s'euanouit, puis estant reuenue, Frappe la tendre chair de sa poitrine nue, Sarrache les cheueux, se rebat de rechef, Et de salle fumier deshonore son chef. Tenant en son giron l'amoureuse despouille, L'eschaufe de souspiers & de larmes la mouille. Lamente, pleure, crie, & grosse de soucy, En regardant le mort faisoit sa plainte ainsi. Donques ma chere vie, apres tant de delices, Tant de plaisirs receus, tant de douces blandices, Apres t'auoir nommé mon coeur & tout mon bien, Fault il qu'en t'embrassant ie n'embrasse plus rien: Qu'vn rien a qui la mort des beautez enuieuse, A fait baigner tes yeux dans l'onde Stigieuse. Las si tu m'eusses creu, tu n'eusses assailly Vn plus fort: au besoing mon conseil t'a failly. La Rose fuit ta leure, & au tour de ta bouche, Ne vit plus ton baiser, toutefois ie la touche, Morte ie la rebaise, & sentir tu ne puis, Ny mon baiser, ny moy, mes pleurs, ny mes ennuis. Helas pauure Adonis tous les amours te pleurent, Car auecques ta mort toutes delices meurent: Ton baiser seulement ne m'estoit pas plaisant, Quand viuant tu baisois ma bouche en te baisant.
Mais en te baisant mort, encor ma triste peine Se soulage vn petit d'vne liesse veine: Pour ce ie te rechaufe, & ne puis me garder De te baiser souuent, & de te regarder. Helas pauure Adonis tous les Amours te pleurēt Car auecques ta mort toutes delices meurent. Adonis parle a moy, & me viens consoler, Baise moy pour adieu auant que t'en aller. O belle face aymee, ô plaisante lumiere, Des yeux qui me tenoient doucement prisonniere, O cheueux crespelus, ô deuis amoureux, O souuenir du bien qui m'est trop douloureux, O plaisante beauté, ô premiere ieunesse, Qui mortelle auez pris le corps d'vne Deesse, Las! vous n'estes plus rien, & ie me deux de quoy Ie suis, & que la mort n'a puissance sur moy. Helas pauure Adonis tous les amours te pleurent Car auecques ta mort toutes delices meurent, Las auecques ta mort est morte ma beauté, Ma couleur est ternie, ainsi comme en esté Se ternissent les fleurs: car pour toy i'estois belle: Et pour toy seullement ie voulois sembler telle. Ie suis maintenant veufue, et porter ie ne veux, Ny des bagues aux doigts, ny l'or en mes cheueux, Et si veux pour iamais (tant la douleur me tue) Que la mere d'Amour de noir soit reuestue: Ie veus que mon Ceston soit accoustré de noir, Et que plus ie ne porte en la main de miron.
Helas pauure Adonis tous les amours te pleurent, Car aueques ta mort toutes delices meurent: Les bois auecques moy lamentent ton trespas, Les eaux te vont pleurant, Echo ne s'en taist pas, Qui dedans ses rochers auecques sa voix feinte, Ayant pitie de moy, va resonnant ma pleinte: Tonte belle fleur blanche a pris rouge coulleur, Et rien ne vit aux champs qui ne viue en douleur. Helas pauure Adonis, to{us} les amours te pleurent, Car auecques ta mort toutes delices meurent: Las helas tu es mort, tu es mort Adonis! Tu me laisses au coeur des regrets infinis, Mes plaisiers mes esbats auec ta mort languissent, Et pour ne mourir point mes douleurs ne finissent. Furieuse d'esprit, criant à haute voix, Ie veux escheuellee errer parmy les bois, Pieds nuds, estomaq nud, ie veux que ma poitrine Se laisse esgrafiner a toute dure espine, Ie veux que les chardons me dechirent la peau, Ie veux ores grimper sur le haut du coupeau De ce prochain rocher, & folle de pensee, Me getter dedans l'onde à teste renuersee, Pour conter aux poislons, & aux fleuues le tort, Que la parque m'a fait part ta facheuse mort: Helas pauure Adonis, to{us} les amours te pleurent, Car auecques ta mort toutes delices meurent: L'amour ne vaut plus rieu, la mort vaut beaucoup mieux' Puis qu'elle prēd a soy les delices des dieux
Vous ses chiēs qui plorez aux pieds de vostre mai¦stre Que par nom il soulloit appeller & cōnoistre, Vous toilles & fillets, & vous mal seur espieu, Dites à vostre maistre vn eternel adieu, Et courez es forests raconter aux Dryades, Que du bel Adonis les plaisantes oeillades, Qui les brulloit d'amour sont mortes & qu'aussy, La mere des amours est morte de soucy. Helas pauure Adonis, tous les amours te pleuren Car auecques ta mort toutes delices meurent: Vous mes pigeons couplez, qui parmy l'air souuer Trainez mon chariot aussi tost que le vent, Montez dedans le ciel, & racontez aux nues, Que mes liesses sont vn songe deuenues, Lequel s'euanouist, & sans effet se perd, Aussi tost que nostre oeil par le iour est ouuert: He he pauure Adonis, tous les amours te pleurē Car auecques ta mort toutes delices meurent: Vous mes cygnes amys qui blanchissez de foy, Et de pure amitié que vous auez à moy: Allez parmy les prez & contez au fleurettes Que Venus a versé autant de larmelettes, Que de sang Adonis, du sang la belle fleur De la Rose sanglante, a portrait sa couleur, Et du tendre Cristal de mes larmes menues Les fleurs des coquerets blanches sont deuenues. Et vous fidelles soeurs mes Graces, qui plorez Mon mal & comme moy en larmes demeurez,
Allez laissez moy seule, allez douces compagnes, Allez & racontez aux plus sourdes montagnes, Que mort en mon giron i'embrasse mon amy, Qui ne resemble vn mort, mais vn hōme endormy, Qu encores le sommeil ne commence qu'a poindre. Dittes leurs q̄ d'odeurs sō corps ne se peut oindre, Mes odeurs, mes parfuns sont a terre espandus Venus ne sent plus rien, tous mes ieux sont perdus, Mes danses ont pris fin, mes plus douces liesses Se tornent par sa mort en ameres tristesses, Mon ris en desconfort mon plaisir en malheur: Et rien ne vit en moy que la mesme douleur. Helas pauure Adonis, tous les amours te pleurent, Car auecques ta mort toutes delices meurent: Tondez vous mes enfans, mes amours, & gettez Vos cheueux sur le mort: par pieces esclatez Vos carquois et vos arcs, estaingnez vos flammeches, Et en mille morceaux brisez toutes vos fleches, Venez autour de moy, & vous lamentez fort, Et faites en plorant les obseques du mort. Que l'vn de ses beaux doids luy serre la paupiere, L'vn souslieue sa teste, & l'autre per derriere L'esuente de son aisle, & l'vn porte de l'eau, Dans vn bassin doré pour nettoyer sa peau. Helas pauure Adonis, tous les amours te pleurent, Car auecques ta mort toutes delices meurent: O trois fois bien aymé, eslieue vn peu tes yeux, Chasse vn peu de ton chef le somme obliuieux,
A fin que ma douleur a ton oreille vienne, Et que ie mette encor ma leure sur la tienne T'embrassant en mon sein pour la derniere fois: Car la bas aux enfers Adonis tu t'en vois! Pour le dernier adieu baise moy ie te prie, Autant que ton baiser encores a de vie Baise moy pour adieu ton haleine viendra Dans ma bouche & de la dans le coeur descendra, Puis iusqu'au fonds de l'ame, a fin que d'age en age, Ie garde dans mon sein cet amoureux bruuage, Qu'en tes leures baisant d'vn long trait ie boiray, Humant ie le boiray, & puis ie l'enuoiray Pour le mettre en ta place au fond de ma poitrine, Car desormais de toy iouyra Proserpine. Ainsi disoit Venus, qui sa leure approchant Sur les leures du mort, pleurant alloit cherchant Les reliqués de l'Ame, & les humoit en elle, A fin de leur seruir d'vne tombe eternelle, Les baignoit de ses pleurs, & d'vne haute voix, Remplissoit de douleurs les rochers & les bois, S'esgratignoit la ioüe, & attainte de rage, Se rompoit les cheueux, & batoit son visage. Luy tournant vers le ciel les yeux, fit vn souspir, Puis pressé de la mort il se laisse assoupir Sans force & sans vigeur dans les bras de la belle, Ainsi qu'on voit faillir sans cire vne chandelle. Si tost qu'elle vit mort Amour d'autre costé, Luy a plustost que vent son regret emporte,
Si qu'elle qui estoit nagueres tant esprise D'Adonis, l'oublia pour aymer vn Anchise, Vn pasteur Phrigien, qui par les prez herbeux, De Xante recourbé faisoit paistre ses beufs. Telles sont & seront les amities des femmes Qui au cōmencement sont plus chaudes que flāmes, Espointes de fureur, à la fin leur amour, Comme vne belle fleur ne se garde qu'vn iour. FIN.
❧ Raphel Micheli Sonet. SONET. CIel reluysant, qui decouure le lustre De la beaute, la gloire de noz an Et du clair tour de tes feuz rayor∣nantz En l'eclairāt, tu reluis plus illustr Mon nom obscur de la splendeur illustre, Non qui s'espand de tes flambeaux luysantz, Mais que tu prens des deux astres plaisantz Desquelz le traict tout l'vniuers perlustre. Pour meriter par mes chantz la clarté: Qui esclairoit mon esprit arresté, Et darde en luy les scintilles de grace: Affin qu'au iour il decelle la foy, Emprainte au coeur & escripte en la face, D'vn ferme espoir, captiué souz sa loy. Celeste amour cher mignon de vertu, Qui chastement tous mes desirs enflamme Les fleschissant, à l'esprit d'vne dame De deité luisamment reuestu: A ses pensers tien mon coeur abbatu, En amourant le plus pur de mon ame, Pour dementir par loyauté le blame.
Qui des ennuiz m'a fierement battu. Guide le chant de ma voix amoureuse, Par les sentiers de la faueur heureuse Qui monstre au iour d'excellente clarté Mon dueil non faint, qui a toy seul s'addresse Pour enchasser ma seure fermeté Dans le thresor de ma claire maistresse. Heureuses seurs vous Acidaliennes Qui nayuez les celestes destins Par la faueur de voz mignardz tetins, Dont les douceurs sont plus qu'Idaliennes: Allaictez moy des graces Pindiennes, Pour mes plaisirs de voz fureurs attaintz Si bien nourrir, qu'ilz ne soyent point estains Par plus grand feu des ardeurs Gnidienne: Vostre plaisir faict plaire tout aux dieux, Sans vous seroyent leur palais odieux, Vous trois, Venus, les filles de memoire, Egallement donnez la vie aux coeurs, Qui sont enpointz de vertueuse gloire, Graciez donq les chantz de mes langueurs. Diuins iumeaux enfantez de Latone, Vrays ornemens qui dorez l'vniuers, Par voz clartez les astres decouuertz Luy sent au ciel dont la terre s'estonne. Toy Apollon qui les pucelles orne,
Et par leur chantz eternize les vers: Qu as empannéx de tes rayons diuers Pour les tirer a l'immortelle borne Enflamme moy du flambeau delien, Et m'arrosant au font Chastalien Donne clartéa ma triste doucine, Pour en chantant ma Claire, l'adoucir Reluy sus moy Pergeenne Lucine, Et m'eclarant vien ma dame eclarcir. Le ciel, Amour, les graces & les muses, Phoebus, Diane en amourez du beau, Qui emperloit le plus diuin flambeau De ta clarté, qu'aux autres tu refuses: Ont bienastré d'excellences infuses, Le chaste honneur de ton teint damoyseau, Et la spendeur de ton astre iumeau, Ou par attraictz les yeux du ciel amuses. Prodiguement le ciel a deployé Tout son bonheur & en toy l'employé, Amour ses traitz, leur graces les charites, De grand sçauoir les muses le renom, Phoebus son lustre & Diane son nom Ont elargi a tes heureux merites. Les dieux en fin des hommes amoureux, Tous estonnez de voir reluire encore Le feu raui, par le saige qui dore,
urent pitié de leur maux langoureux, Et pour bannir la Vulcaine Pandore, Par Apollon ont faict façonner ore Le don diuin plus que feut l'autre heureux. Pallas voulut t'estrenner la premiere De sa prudence, & phoebus de lumiere, De sa beaute Venus te decora, Le Nomien t'enrichit de faconde, Ceres donna sa richesse feconde, Ma Claire ainsi chasqu'vn Dieu t'honnora. Riche des dons de diuine largesse, Des cieux ma Claire en terre descendit. Icelle alors toutz ses ioyaux tendit, De ses thresors la gemmeuse richesse, Ell'etalla toute sa gentillesse, Ses verdz tapis que nature rendit, Plus fleurissantz que iamais estendit Sa large main, en signe de hesse, Ce iour heureux nature bienheura, Toutz ses enfantz de toy enamoura, Voyant les biens de ta boette sainte, Qui fecondoyent de plaisir gracieux, Le monde, au lieu du mal pernicieux Ainsitu rendz l'autre Pandore estainte. Les sept flambeux qui sont nommez des Dieux,
protraictz des ames inforçable Par leur regardz & loix ineffaçables Presagioient ton destin radieux. Car leur raions furent si clairs aux cieux, Quant le iour veit tes graces admirables Que leur faueurs sembloient incomparables Pour les plaisirs de leur traictz gracieux. Le ciel feust veu à nature se rire, En elle aussi to utz bonheurs il mire: Dedans l'obiect qu'il a premier perfaict. Nul ornement en son thresor separe, Qu'il n'ait offert à l'exellence rare De ta clairte, qui le ciel mesme a faict. Ses raictz poingnantz elança le Soleil, Pour attirer le plus pur de la terre, Du plus luisant, les richesses enserre Qu'elle epargnoit dans son sein nompareil. Mais rencontrant le portraict de ton oeil, Qui luy à faict de lumiere la guerre, Tout son honneur en ton lustre desserre (Sans rien gaigner) comme a luy seul pareil: Lors il traicta la paix en telle sorte, Qu'il t'enrichit de sa lueur plus forte, T'aduentageant de grand perfection. Mais il rendit ta deité si fiere, Qu'esblouissant ma chaste affection, Me faict languir souz toy douce guerriere.
a liberte larronnesse de oy, Le miel chercheoit des trompeuses delices, Pour ensucrer les fuitiues malices, Qui l'attr oient, de l'amorce de foy, ais vn penser enorgueilly d'emoy, Sous les apastz des meurtrieres blandices, (Qui des ennuiz sont les traistres nourrisses) Me dementit par son iniuste loy. ruel desseing qui abuse soymesme, Se transformant en seruitude extresme, Aspire tu à si belle clairté. e pense poinct que sa luisante gloire, Vueille souffrir esteindre sa memoire, Par le malheur d'aueugle obscurité. e congneu bien (par ma Claire i'en iure) Au vray, le iour que le celeste don, De sa beauté feut bienheureux guerdon, Des durs trauaux que le mortel endure, Car vn raion de sa deite seure Dans mon berceau elança le brandon Qui m'enflama des traictz de Cupidon, Me degoustant de la mammelle pure. Au laict mielleux la flame se mesla, Vn chaste amour mon esprit mammella, Qui n'auoit veu de ses iours qu'vne annce, Mais en desirs croislant auec raison, Sentit le goust d'aigredoulce poison,
Qui ayse deult son ame fortunee. Tristes desirs en voz dueilz langoureux, De quel orgueil la voie perilleuse Vous a tirez à la plus merueilleuse Des sainctetez du monde bienheureux. Les traictz flemblantz du Dieu cheualeureux (Qui par le ciel la charette eclaireuse Guide sans fin de lumiere lustreuse) Craindroient voller a son ciel amoureux. Que pensez vous? la beauté Cyprienne, Le teint rosin, la blancheur Parienne, Les yeux luysantz de regard Minèruin, Les clairs thresors espanduz par la face, Toutz emperlez des reliques de grace, Voudroient ilz bien souiller leur heur diuin? Pallas brauoit le triumphant honneur, De sa beauté contre Dirce gaignee, Quant la splendeur de grace accomagnee Te feit rauir son immortel bonheur. D'enfantz diuins le prodigue donneur, Te regardant en gloire aduantagee, Par la valeur de nature vengee, A faict ton nom de deite seigneur, De ses grandeurs il enfleure ta gloire, D'vn verd tortiz de fameuse memoire, Eternizant ta celeste clairte.
De telz honneurs ton excellence riche, Trop fierement epargne sa main chihe, Faisant languir ma serue liberté. Ou print Iuppin cet heur resplendissant? Ou print Venus cette grace riante? Ou print Peiton cette voix attriante? Ou print Amour ce regard blandissant? O print Phoebus ce crespeau iannissant? Ou l'aulbe print la perle rousayante? Ou print Ceres la toyson blondoyante? Ou print Flora ce tapiz fleurissant? Ou print Iunon cette fiere richesse? Ou ce sçauoir print la chaste deesse? Ou print Diane vn lustre si luisant? Ou print Eol la douceur Zephirine? Mais ou print Mars vn orgueil si cuisant, Pour pandorer ta clairte surdiuine? Trait reluisant en regard amoureux, Rare beaute en vertu souueraine, Viue clairté qui le ciel rasserene, Teint vermeillet en oeilletz plantureux, Front albastrin, tableau de grace heureux, Riz mignonnetz de sauoureuse alaine, Celeste voix de toutes chansons plaine, Nayf parler chastement amoureux, Compartinentz des Adonines roses,
Souefue odeur des fleurettes decloses, Coustaulx perlez de deux boutons vermeila Doygtz yuoirins de gloire Mineruine, Arcs hebenins voustes des clairs Soleilz Vous enchantez mon esperance vaine. Nauré du traict de pudique amitie, Sans autre amour ie caressois ma vie, Ne pensant point a la brulante enuie Qui faict chercher sa seconde moitie, Ainsi deceu par folle inimitie, Ie desastrois ma constance rauie, Ne sentant point la faueur qui conuie Vn ferme espoir au vray but de pitie, Mais la clairté de la diuine image, Que dans mon cueur i'ay peinte a mon dōmage Des traictz nayfz de sa viue beauté, Me faict languir, perdant toute parolle: Si tristement son seul obiect m'affolle, Pygmalisant ma vaine loiauté. Le blond lien de cordelle dorce, Qui sur les cieux de ma Claire s'espand, Entortillant le lustre qui se pend Aux noudz crespez d excellence honnorce. Court sur le beau de la face adoree, Qui aux laçetz, que sa grandeur estend Surprend mon coeur & enoué le tend,
Pour enchainer mon ame malheuree Mont'raistre esprit, qui se veoit arresté Laisse enlacer sa simple liberte, Prenant plaisir en son heureux malaise. Comme celluy estreinct des chesnes dor Se resiouist en sa prison encor, Et son tourment de triste esbat appayse. 'archer diuin de sa trousse chargê, Vouloit darder ses poinctes incurables Et choisissant deux buttes fauorables, Dans ta spendeur son arc a decharge, uis d'vn orgueil & courage enrage, Tendant à moy ses fleches imployables A decohe mille traictz infuiables, Desquelz il m'a à la mort outrage C'est toy Amour qui vise en telle sorte Prenant tousiours des buttes la plus forte, Pour en tirer à ton ayse plaisir, ense tu bien sans la diuine force De sa clairte qui ta puissance force Mauoir naure de si grief deplaisir. Quand le doulx clin de ses beautez m'oeillade Et vn souzriz de sa grace clancé, Surprend mon coeur en doute balancé. Ie sens r'auir ma puissance malade. Quant la fierte de sa rigeur mignarde
Elouche vn traict de mespris offencê, Mon oeil à veoir si grand lustre aduanncê, Seut vn eclair qui toutz malheurs luy darde Vn mesme trait de double mort attaint, Car le raui a mourir est contraint, Combien que soit la mort plus doulcereuse. Qui est du trait de cruautê blesse, Il meurt deux fois en peine langoureuse, Mon coeur le scait sans grace trespasse. La ferme loy du sort fatal ordonne Que des beautez le lustre gracieux, (Riche present enluminé des cieux) Enlustre vn chant, que ma muse doussonne, Pour embellir l'immortelle couronne, Qu'a faconnê l'honneur plus precieux Des chastes traitz qu'etincellent tes yeux, Et esmaillé du bruit qui t'enuironne Mon ame vient s'offrir a ta clairtê, Qui sans la veoir estoit deia surprise, Et s'abbreuuant en l'eau saint' amoureuse De coeur constant en serue liberte, Voue & apprend sa loyaute eprise Au sainct obiect de ton Image heureuse. Voiez amantz comme vne ame comblee Du vain espoir, qui se paist de langueur Captiue au ioug de cruauté son coeur,
Et e tentant de la raison ece, e ses desirs & forces depouillee, S'enlace aux retz de meurtriere rigeur Qui par le temps renforce sa vigeur, En amerant la faueur enrouillee? ui penseroit la luisante beaute S'accompagner d'aueugle cruaute Qui penseroit de l'amoureuse amorce, t nom mignard l'attrait delicieux Se deguiser en venimeuse force Empoisonnant le serf deuotieux? Venus auoit au verger Gnidien Triéles fleurs de beaute plus exquise Quant elle feut par Apollon requise, D'en estrener le troupeau Pindien Mais mignardant le prince Delien Le plus luysant de ses raions auise, Qui eclaroit la richesse transmise En ta beaute, du coeur Castalien Tu voy Venus, dit le Dieu de lumiere, Que de mes raiz la torche coustumiere, A ton honneur à la Claire donne En elle ausfi respond la Paphienne Tout son sçauoir a mis l'Athenienne, Et de Iunon luy est l'heur ordonne. Claire en beauté plus que la claire Aurore,
Claire en blancheur plus que marbre de Part, Ou que le laict, qui sur le Iong se pare: Claire en odeur du bame qui s'honnore, Claire en coral que le vermeil colore: Claire en valeur plus qu'autre ioyau rare Ou que tout l'or du filz de Chrise auare. Claire en honneur qui tes graces decore. Claire en thesor plus que perle Indienne. Claire en rosin de grace Adonienne, Claire en spendeur de gloire merueilleuse. O tresclair nom d'vne diuine dame, Seulle moitie de mon non & mon ame, Tu tiens ma voix en crainte perilleuse. Si pour Thia la mere venerable Du blond Soleil l'or gaigne la valeur Sur toutz metaux & sa viue couleur Est l'ornement de richesse honnorable. Ta grand' vertu d'excellence admirable, Le lustre orin qui affine ton heur A enfanté le vray Soleil'd honneur Qui rend ton pris sur toutz incomparable. Deia s'esteint des grand's beautez le bruit Pres la spendeur de ta grace qui luit Si lustrement que les clairtez antiques Sentent le plomb de leur tens vapore: Mais toy Thia de nostre eage doré Diuinement enrichis les cantiques,
e t'ay cent fois mon chaste coeur voue Pour le flechir aux lois de ton image, Mais ta rigeur dedaignant mon hommage, M'a fierement pour tien desauoué. as ce traistre oeil m'auoit amadoué, Me promettant par assure presage, Qu'amour vollant en ton serain visage, M'auoit a toy pudiquement noue. C'est luy, c'est luy, qui te donne victoire Comme frauda l'Herculienne gloire Mars pour son filz qui feut apres dontê. Quant sans Amour te trouueray seullette Par moy sera ton orgueil surmonté: Mais las, Amour t'a laisse sa sagette. Puis que le ciel par bon heur me destine A me mirer au plus clair de beaute, Mes yeux sont fiers de telle priuauté: Mon coeur ialoux contre les yeux s'obstine, Mais laiguillon de douleur intestine, D'vn faux espoir tient mon coeur agitê Et par les flotz de son aduersité Au doux peril d'Amour le predestine. Heureux destin, heureux l'Astre eclaici. Heureux rayons, heureux l'attraict aussi. Ta beauté feut la guerriere Amazonne, Qui assaillit par dur effort mon coeur, Et souz l'obiect de sa claire personne
Cacha le traict agùise de rigeur. Suffise toy ô Claire d'allumer Le froid glaçon de mes chastes pensees, Et les auoir de ta splendeur blessees, Sans me vouloir en cendre consumer, Ie pene au ioug d'vn trauail si amer: Que des labeurs mes forces surpassees N'esperent point que iamais delassees Soient les langueurs qui me forcent d'aimer. Ta clairté veut, ton lustre me commande Que ie sois serf de ta perfection Et ne me peut tristesse tant soit grande En delacher. Voy done l'affliction Qui m'immosant te fait piteuse offrande Du mien tien coeur en humble affection. Et ce beauté, est ce vertu qui tire, Comme l'Emant mon chaste coeur à toy? Est ce rigeur, ou le mespris de moy, Qui pour aimer rudement me martire? Cette beaute, ou la douceur se mire De ta splendeur a banny tout emoy. Vertu ne rompt d'amour la saincte foy. Qui donc en toy lance sur moy ton ire! Tu dis qu'honneur resiste à mon desir. Mais (las) croy moy rien qu'honneur m'est plaisir, Lequel suiuant de ta vertu la trace,
De toy venu remplit ma loiauté. Ainsi ie crain ta seulle cruauté Qui dedaigna mon ame de ta grace. Au gay printemps, que plaisir renouuelle Dedans loeil vif leger comme le vent Amour se met, puis vn peu s'eleuant Decoche vn traict de sa trousle cruelle. Tel l'aiant veu mon triste oeil le reuelle, Car il dardoit son raion violent, Et al'entour de la Claire vollant, Etincelloit vne clairté nouuelle, Cest le Mercure & messaiger aile, Qui a cent fois sur ton lustre volé, Pour m'aduertir de tes sentences fieres, Qui m'ont iugé à tenailler mon coeur: Mais qui croiroit si'dure la rigeur, Qu'elle assourdist son oreille aux prieres. Heureux Paris pour estre de la France, Le cher honneur, riche thesor des lois Fauorise des Priamides Rois Qui vengeront des Grez vantartz l'outrance, Mais plus heureux, pour la claire vaillance Que du Soleil le lustre effacer vois, Donner la palme à la beauté tu dois Qui t'enrichit de si claire excellence. Ne les Gregeois, ne les braues Romains,
Peurent tirer de leur tiges diuins Telles beautez de leurs fauses Deesses. Comme tu as de ton Paris attraict, Et d'Ilion le plus amoureux traict Pour embellir tes gentilles princesses. Les Dieux voullantz leur destins glorieux Prouidemment eparpiller au monde, Ont aduisé d'vne richesse blonde Le clair tableau d amour laborieux. Toutz benissantz l'obiect si gracieux, Luy ont donné la clairté tant feconde, Que seul il est, auquel tout lustre abonde, Pour eclairer ce qu'il veut de ses yeux. Claire, tu es du monde la lumiere, Si du seul trait tu eclaircissois comme, L'orain Mydas, qui doroit du toucher La ie luirois en splendeur coustumiere Plus clairement, que ne feit iamais homme: Mais nul reluist sil n'est a ton coeur cher. Beauté, beauté, le pinceau de ma peine Figure en moy l'obiect de ta grandeur: Car i'ay trasse l'admirable splendeur. De ta vertu & chastete diuine. Ce beau coral, ce iayet cet hebene, Cet or plus fin, ce iaspe, & la valeur Du plus vermeil de rosine couleur,
Ont façonné ta clairte plus qu'humaine, ais i'ay depeint ton lustre reluisant, Ton clair renom, des graces epuisant Toutes faueurs, les riches fruictz des muses. ertu donna son plus exquis honneur, Pour enchasser ton pourtraict en bon heur: Mais ce pendant à m'obscurcit t'amuses. ature, Amour te voulantz decorer Pilloient l'honneur de la verte prairie Rembellissantz la riche pierrerie, Qui affinoit ton nom pour le dorer. ais à l'enuy les dieux vouloient parer De ta vertu la claire broderie, Pour soye aiantz la grand' tapisserie De deite qui te fait adorer: e saint troupeau des filles de memoire Offrantz les dons de leur celeste gloire T'ont celebré en leurs coeurs Phebeans. es rares fleurs de l'abondante Corne Sont les tortiz de te beauté, qui orne L'immortel bruit du lustre de noz ans, es blondz cheueux, que i'adore en ma Claire, Sont les raions du Soleil de beauté, Le noir sorcil, d'Amour la priuauté Ou s'esbatant ma Claire dame eclaire. Amour i'entend, non celuy qui altere
D'ardante soif, le desir tourmenté: Mais de vertu vn plaisir enfantê, Qui m'a contrainct la seruir voluntaire. Aussi ses yeux, qui sont chastement beaux Sont des vertus les celestes flambeaux, Son front polly, le tableau, d excellence. Ses blanches mains, de iustice l'honneur, Ses deux boutons de christalin bonheur Sont les pilliers de perfaicte plaisance. Le blanc honneur, plus rare don des cieux, Qui embellit de tes clairtez la grace, Fait que ma foy en la pompeuse trace De tes vertus, idolatre tes yeux. Tombent sur moy les traiz pernicieux Auant qu'oubly par inconstance passe Ton souuenir, ou que le temps efface Mon coeur, portrait de ton nom gracieux. Ma foy, ma foy à ton honneur semblable Vray diamant d'asseurance impugnable Plustost verra eclipser l'vniuers Errer le ciel de course vagabonde, Tomber en terre & se plonger en l'onde, Qu'en moy tu meure & t'oublie en mes vers. Laisse rigeur respirer ma triste ame, Fay moy mourir d'vne seulle douleur, Sans emploier ta cruelle valeur
En chaud glaçon & reglaçante flame. e feu qui sort des raions de ma dame M'a consumé de langoureuse ardeur, Mais le doux traict de sa sainte froideur M'a herisse de l'ennuy qui me pasme. toutesfois son flambeau gracieux Epuise l'eau de mes larmoiantz yeux: Et le glaçon de sa chasteté claire rule mon coeur de plus ardant desir, Le feu & l'eau viennent s'entresaisir Et ie veol-vn en l'autre se complaire. ette prison, ou ie suis enserre Ne me detient, prisonnier m'enuironne. I'ay liberte, seruitude m'ordonne. Ie romp les cepz, ie suis plus enferrê. e suis viuant, douleur m'a enterré. I'ay tout vaincu, vn autre se couronne. Chaleur me brusle, à glace m'abandonne, Plaisir m'estraint, & dueil m'a deserré. Sans yeux ie veoy, sans langue ie me plain. Tout au plus haut ie suis de la prison, Au plus profond de la fosse complain, L'ardant ennuy de ma froide porson. Vn autre aimant, ie me suis desaimé. Ainsi ie meur, viuant sans estre aimé. Tes traitz (Soleil) de leur viue pointure
Ne sont les raiz, qui ont frappe mes yeux: Autre Soleil de lustre gracieux Trasse entour moy plus riche couuerture. Rien ne me sert la nuitale peinture Que faict la Lune apres son frere aux cieux Car le brandon de l'Astre precieux Qui m'eclaircit, est l'honneur de nature Qu and sa clairte qui doucement m'attrait, M'a transpercé de son plus luisant traict, Ie ne crain point mes passions funebres, Mais quand me poingt son ennuieuse nuit, En clair miour, tout ce que veoi me nuit, Et les splendeurs ne me sont que tenebres. Voudrois tu bien a ma mort consentir, Et n'oeillader la douleur qui me pousse Deuant les piedz de ton'image douce, Pour m'immolant, me faire repentir. Il est en toy de mon coeur guarantir Par la pitie, qui fait battre mon poulse, D'espoir douteux me donnant la secousse: Mais ie te veoi d humanité sortir. (Las) faux souhaitz vous donc toutes les nuitz M'accompagnez, quand seul ie voudrois estre. Et vous souspirs ambassades du coeur, Me rapportez les nouuelles d ennuitz, Qui font en dueilz mes iustes larmes croistre, Pour en mes pleurs rebagner la rigucur.
Si enfanter vne immortelle gloire Pouuoient mes vers, pour te faire honnorer De toutz amantz, & ta grace adorer Comme relique enchassee en memoire. Plus richement qu'en marbre n'en iuoire Prirois amour vouloir elabourer Ses traitz mignardz & d'or fin decorer, Pour engrauer sur les cieux ta victoire. Mais cette voix, qu'on entend par trop basse, A peur d'ourdir vne toille yraigneuse Et ennoircir par honte vergongneuse L'heureux tortiz de la diuine grace, Qui couronna ta pudique beaute, Pour esblouir mon oeil en cruauté. Si ie veux veoir quelque perfection, Ie veoi en toy la grace Apollienne, La grauite plus que Palladienne, Ou gist l'espoir de mon intention. Ce n'est le but de ma deuotion, De desirer la masse Mydienne, Ou le thesor de largesse Indienne, Vn noble coeur n'a telle affection. I'aime l'esprit, & pour luy seulie veux A la vertu offrir mes chastes veus, Afin qu'Amour pudiquement honneste, Brule mon coeur d'vn flambeau radieux Pour epurer l'imperfait de mon mieuz.
Le dediant à ta beauté celeste. Le trait d'Amour me semble fauorable, Mais dire on doit celuy vray amoureux, Qui n'est du corps vainement langoureux, Ains se flechit a l'esprit secourable: Iceluy tend au but incomparable Du seur destin, qui le peut rendre heureux. Qui le corps aime il se pert malheureux, Ne desirant qu'vn ennuy deplorable. L'engraueur n'est pour son cyzeau aimé, Pour son pinceau n'est le peintre estimé, De l'homme n'est le corps, qu'vn instrument, Qui sert l'esprit Ie dy donc que la flame Du chaste amour, n'est vil contentement Du corps mortel, qui aux langeurs s'enflame. Cette clairté qui chastement me lime, Fait a mon coeur le lustre conceuoir, Qu'en liberté n'eut puissance de veoir Mon oeil alors de trop petite estime. Tout le plaisir, qui a chanter m'anime, M'a asserui a ton diuin pouuoir, Sans qu'autre obiect ie puisse receuoir, Et qu'en mon coeur autre lumiere imprime. Cest le clair ciel de ton luisant renom. Duquel depend la splendeur de mon nom. Ie ne fay point aux muses reuerence,
Pour m'enrichir du laurier Apollin. I'admire plus d vne toille de lin Les blancz mouchoirs cantillez d'esperance. Ny les honneurs d'vne richesse orine, Ny les parfuns des odorantes fleurs, Ny le printemps des champestres couleurs, Ny les blancheurs de colonne iuoirine, Ny les apastz de grace nectarine, Ny les attraitz des rosines douceurs, Ny le doux chant des trois pippeuses seurs, Ny les odeurs de bouche Cinabrine Ny les proietz par fol amour trassez, Ny le fin or des crespillons lacez, Ny le beau ciel d'vne excellence Claire, Ny les raions des astres gracius, Ont esbloui par leur lustre mes yeux? Mais la vertu, qui aussi les eclaire. Le Dieu subtil en fait de mauuestie Pour m'enchesner de ses cordes mortelles A redoublé ses forces plus rebelles Encordellant ma restante moitié: Puis il gaigna tel credit sur pitié, Que ses douceurs il a rendn cruelles, Et de rigeur les pointures isnelles A fait voller contre l'heur d'amitié. Mars est cruel brulant de semer guerre,
Mais en fureur ma Dame le surpasse: Car l'vn par glaiue eteint son ennemy, Lautre meurdrit & en prison enserre Souz amitié & gracieuse face, Moy son vassal, qui luy suis plus qu'amy. La peur embloit la force de mon ame, Et s'emparoit du surplus de mon coeur: Quant ie senti vn eclair de langueur Me foudroier d'vne cuisante flame. Et regardant quel homme ou quelle femme, Me malheuroit de si fiere rigeur, I'auise vn Dieu triomphamment vainqueur Qui se gaudist de mon angoisseux blame. Pourquoy ton arc decoche tu sur moy? Pourquoy veux tu me malayser d'emoy? Vraiment ie croy que ta deité haute Gaigne sur moy vn butin precieux, D'auoir vaincu vn enfant ocieux, Deraisonnant sa pensee peu caute, Quant ie la vei (ô trompeur sens humain) Bien ie tuydois a son oeil amiable Qu'elle deut estre à mon coeur pitoyable, Mais cruauté troubla son oeil benin. Las, m'ecrianti'ay empesché soudain Contre rigeur, ma plainte larmoyable, Pensant flechir son coeur impitoyable,
Qui se paissoit de mon martire vain. O marbre dur de sourde ingratitude, Qui n'as pitié de mes cuisantes pleurs, Dedaigne tu ma ferme feruitude? Las du tombeau de mes tristes douleurs, Retire moy par vn clin gracieux, Qui gaillardize en tes celestes yeux. Voulant chanter le clair nom de ma Dame, Et l ensacrer au temple de memoire: Comme l'oyseau, qui au chasseur faict croire, Qu'il est au nid, que l'oyselleur entame. A l'honnorer toutz les amantz i'enflamme, Et suis l'archer de sa douce victoire. Mais trop me nuit la splendeur de sa gloire, Et i'en reçoy par moymesme le blame. Honte amoureuse & dueil au coeur me poingt, Quant retenir ie ne puis en moymesme, La grand clairté de mon soleil luisant. Car l'aiguillon d amour ne change point, En mon esprit de loiauté extreme: Mais (las) ie crain quelque raion nuisant. Flatteurs pensers, qui enyures ma peine, Par la faueur d'vn amoureux desir, Vous seulz donnez à mon ame plaisir La mignottantz d'vne promesse vaine, Mon espoir suit la carriere incertaine
De vostre vol qui s'efforce saisir Le but secret, ou tend le desplaisir Qui m'emflama de volunté hautaine. Mais les raions de si luisante ardeur Esblouissantz mon oeil de leur grandeur Vous ont fonduz comme au Soleil la cire Se fond soudain, ne resistant au chaut. Descendez donq ne voliez point si haut: Car il se pert, qui à trop hault aspire. Lors que Caesar toutz les droitz violant, Bruloit son coeur de son prope dommage, De fieres pleurs feit offrande à l'Image De l'Empereur en grandeur excellant. Puis dans le sang de sa mere souillant, Ses traistres mains feit vn piteux outrage Pour luy voller le publiq' aduantage, Qui luy brisa son orgueil violant. Enflé de l'heur de ta luisante gloire, Ie surmontois par force ta memoire. Me guerroiant moymesme courageux. Mais le desir de ta liberté viue Rompit le but de ma fierté oisiue, M'empourprerant de mon ennuy saigneux. Le Roy de Pont, des Romains la terreur, De ses honneurs depouillé miserable, Pour se sauuer du vainqueur implorable, Lança sur soy sa cruelle fureur.
Etnragé de l'homicide erreur Charcha le bien de poison fauorable, Qu'autre vemn rendit insecourable, Mais par lespee il mourut en horreur. Ainsi l'appast de ta poison friande, Que le nectar de ton lustre desbande Dessus mon coeur, qui s'en nourrist heureux, ait qu'à iamais autre bouquon n'ayt place, Pour donner mort à mon coeur douloureux, Qui n'a secours en inuoquant sa grace. Ce feu secret qui nourrist ma pensée Brule l'ardeur de ma flame natiue, Comme allumé d vne torche plus viue, Par le brandon de ma plainte insensée. De tel flambeau ma loiauté blessée, Contre son bien temérement estriue, Car la rigeur qui de toutz biens la priue L'a de t'aimer piteusement lassee Me repren tu d'inconstance volage! Pense tu bien que mon dueil ie soulage Pour m'estranger de ta cruauté forte! Non, non, croy moy, que me rendant mon ame Et me laissant ma naturelle flame, I'allumeray vn feu de mesme sorte. Mouray-ie donc par l'amoureux flambeau, Que l'aiguillon de mon malheur renforce? Ge doux orgueil de la benine force
Ne voit-il pas mon desir son tableau? I'ay ia vn pied dans l'oublieux tombeau, Le Nautonnier de me passer s'efforce, De m'embarquer auec luy ie me force. Mais par malheur m'en retire l'oeil beau. C'est la clairté qui rebat en mon coeur Du beau miroir de la veue eclairante, Auquel Amour s'esmerueillant se mire Et luy qui est de toutz autres vainqueur Se sent donter de la beauté dorante, Le riche acier, ou se voyant s'admire. Comme par ventz émeuz & couroucez Les mariniers en la barque perdue Sont ça & là iettez perdantz de veue Les hautes tours & contre rocz poulsez. En plus grand' mer mes desirs élanecz Auant qu'auoir la nef d'amour conuenue, Qui prenoit port à mon ame impourueue, En diuers lieux ont esté balancez. Iceux au port ou ilz ont aspiré Trouuent repos & leur nef arrestée Resiste aux ventz & la marine orage. Arriué suis au port qu'ay desiré Et de ma foy i'y ay l'anchre iettée, Que d'y-ie port! mais destroit de seruage. Celeste obiect chef d'oeurre de nature,
Tu as raui ma muse enamourée, D'entre les mains de la troupe honnorée, En Helicon, par ta sainte pointure. Doncq à mourir heureusement m'asseure Par ta sagette à la pointe dorée, Car de mon coeur estroitement serrêe Viens enchesner l'esperance pariure. Tu as ton coeur (ainsi le mien ie nomine) Toutz les thesors de ma pauure richesse, Mon bien, mon mal, mon corps, puissance & ame. Ainsi ie suis le plus malheureux homme Qui soit viuant, si ta noble largesse Ne m'enrichist pour detrister mon blame. Ie m'efforçois empescher la clairté, Qui se trassoit vne fiere vaillance, Sur les haultz cieux de diuine excellence, Pensant garder ma seure liberté. Mais le clair trait d'indontable beautê, Naura mon coeur de son orine lance. L'oracle heureux, qui à ses piedz m'élance M'enuoie à l'heur de mesme cruauté. Guery moy donc de ta lance de grace, Lance qui fait que mon ame trepasse. Ainsi Achil de Telephe eut pitie. Helas, helas! iour & nuit ie souspire, Et tout le bien qui de mon coeur respire Flechit à toy sa pudique amitié.
I'enflois mes chantz de complainte amoureuse, Quand nostre Roy son peuple soulageant, Les Magistratz mettoit à chasque gent, Ponr retrencher leur peine malheureuse. Ie poursuiuois ma plainte langoureuse Quand le malheur son dépit courageant, Troubloit mon coeur de courroux s'outrageant, Contre le rapt d'vne loy rigoureuse. Tu es trompé iniustement Amour, Du bien gardé en ton luisant seiour. Venus tu es de ta moitié mon ame Viue en langeur, qui par desir mutin. Viôle à tort d'Amour le saint destin, Malheureux est, qui de foy reçoit blame. FIN DES SONETZ.

22200.5 33143201 28289
The lamentatiō of the cōmounis of Scotland QUhat thift, quhat reif, quhat murther, & oppressioū? Quhat saikles slauchter, quhat mortall meserie? Quhat pouertie, quhat derth and Tribulatioun? Dois Ring be Grange all leidis on lyfe may se The schame is thyne, thocht we the sorrow drie Curst Nemrod richt of Babilone te cheif, We Commounis all lowd vengeance cryis on the Blaming thy tressoun the caus of all our greif. ¶ We sillie pure anis quhair we wer wont to gang With Coillis and Cokillis, with Fische & sicklye wair, Upon our bakis als mekill as we micht fang With mirrie sang all tripping into pairis. To wyn our leuing in mercat at sic Fairis Now we allace but reuth at rest with theif, aue we ane lyart na baid bot all is thairis Blaming thy tressoun the caus of all our reif. ¶ Na vther lyfe we pure men bade of better Nor with our Naiggis to gane to Edigburgh sone, With Peittis, with Turuis, and mony turse of Hedder, Ay gat gude saill syne lap quhen we had done. For miriynes, and with the licht of Mone We wald ga hame but outher ray or chace, Quhair now in sorrow fra dure to dure we clune, Blaming thy tressoun of all our cair allace. We Coilzearis, Cadgearis, and Carteris in ane ro Be bludie Wolfis that Grange hes maid to steir, Our hors is rest, our selfis ar doung but dout Quhair we did trauell we dar not now appeir. Out of our Ludge we tak of thame sic sir Thocht it wald vs ten thousand Crownis auance With morning Prayer we curse thame maid this we Blaming thy tressoun the caus of our mischance. Allace we Chapmen may with Creilmen murne Thay sillie men that brocht thair butter and gges To Edinburgh Croce and did na vther turne, And we agane wald by ane Fraer of Fegges Baith prenis and nedillis and sell t land wart Megges Than micht we trauell quhair we dat not this day Bot lyis at hame, but meit, na drink bt dregges Blaming thy tressoun the caus of all our fray. ¶ Quhat wicht on lyfe will not vs pure pietie? That wont to bring the woll, the skin, and hyde To Edinburgh Towne in peice and Cheritie, Fra Selkirk, Hawik, and the partis of Cyde. Quhair now allace in hoill and boir we yde As wratches werie the Corenohe we carpe Dar not keik out for Rebellis that dois ryde Blaming thy tressoun of this our sorrow scharpe. We Tinklaris, Tailzeouris, we craftismen out of nū∣be That be our craft had ay ane boneit lyfe, We wait of nocht bot mekill cair and cummer Our Ioy is turnit in wo and mortall stryfe. All our gay garmentis of sindrie fassounis tyfe We thame wedset our bodyis to sustene Na work ado bot beg bait barne and wyfe Blaming thy tressoun that causis vs complene. We Merchandis all that with our Merchand pakkis Did trauell ay, fra Towne to Towne, to Fairis Thow hes vs baneist, thow hes vs fleit fra crakkis, We sit at hame na saill is to our wairis. Thocht we wald trauell thy reiffaris sa vs clairis With reif but reuth, but pietie with extortioun But mirth in meserie thay horribill houndis vs tairis Blaming thy tressoun the caus of our oppressioun. We commounis all with cair we may lament That had sic peice, sic rest and vnitie And now allace ar rugit, reuin and rent Our steidis ar stowne, our cattell rest trewlie With weiping wallaway nane may we yte bot the Thow Feind Infernall thow gariis vs walk our s Quhair we afoir did sleip richt quyelie Blaming thy tressoun the caus of all our wo. Bot sen with sith ze Cammounis do complene With sob full lair richt trewly sall I tell I Iames Dalzell Ind wellar in the Dene, Be Grange smaikis I wait send be him sell Hes schot my wyfe throw birsket lyre and fell Scho greit with barne syue gaif the gaist with plan Than cryit my bairnis with mony zout and zell Blaming thy tressoun that had thatt Mother slan ¶ Thay reuthles Ruffeis but reuth with crueltie Did slay my husband but cas into my icht, Downie Ros be Name ane Cuitlar of craft trewli With Gūns him gord but mercy on the nicht I and my bairnis all cra Goddis plaigues tul rich To fall the Grange thow cruell Cokadraill With fourtie ma nor did n Phao licht Blaming thy tressoun that causis vs bewaill Sen not but caus we wyte the of this wa With panefull pech, with mony grank and grane, The curse, the wareis, but blys fra top to ta Lat neuer thy freind se oucht of the bot schame. With cursit deith that mony man the blame Lucifer was heich, bot Lord thow threw him downe Sa will he the, thow graceles Grange be Name Blaming thy tressoun with sorrow but Renowne. ☞ O tenefull Tyrane, O Gyant mekill but micht, Of vitious deidis thow art the only Fontane Quhair fra all vice but vertew springis full richt As dois the watter out of the Rok or Montane We pure sall cry with eie hartis fast dontane To the O God, to scurge this wickit wicht, In Iust exempill to all the warld maist certane Blaming thy tressoun the caus of all our plicht. ☞ Had thow bene trew but tressoun to our Roy And to his Regent, gaif the that hauld to keip, As thow did sweir, we had not had this noy We micht had peice, quhair now in weir we weip. In wo, but weill, ut plesure in pane sa deip Be the O Tratour, that Rebellis did rssaif Into that hauid with the thairin to creip Ha tressoun untrew will gar ane widdie waif. ¶ Now lat vs all with hart and mynde vs dres Baith euin and morne, richt law downe on our kne, With hyddeous schout all we baith mair and les For vengeance Iust, with rene to fall on the. O thow O Lord, and God in persoun thre Consume this wratche with Brintstane fyre and thūde That persecuitis thy Sanctis with crueltie Ha tressoun vntrew ane tow will schaik in schunder. ¶ Preserue with micht fra slicht of sais defend Our King gude Lord, and als his Regent eik: Lat neuer thair micht, but richt, with hand ay bend Haue strenth or power thame for to hurt or wreik. We thy pure liegis sall pray and als beseik To send the grace, lang space in weilfair wend That we may se the puneis vice but meik And tressoun all sessoun, with this we mak ane en FINIS. ¶ Imprentit at Sanctandrois be Robert Lekpreu. ANNO. DO. M. D. LXXII.

B4063 99828028 32455
INQUISITIO In fidem CHRISTIANORVM hujus saeculi. Authore ROGERO BOYLE, S. T. D. DEC. CORC. 1. Joh. 4. 1. Probate Spiritus, num sint à Deo. DVBLINII, Typis Iohan. Crook, Typographi Regii, & veneunt apud Samuel. Dancer, 1665.
REVERENDISSIMO IN CHRISTO PATRI AC Domino, Domino MICHAELI ARCHIEPISCOPO DVBLINIENSI, Primati ac Metropolitano Hiberniae, nec non Regiae Maje∣stati à Sanctioribus consiliis. Reverendissime Domine, SVnt hae meditationes, quas non ita pridem meâ manu scriptas legere dignatus es. Eas tum arbitrio tuo humillimè de∣vovi, Iam autem (quasi ex∣cidisses
damnandi jure, quo non es usus) Nomini audentior con∣secro. Adeo non est concessum Magnatibus cuipiam vel mi∣nimùm indulgere, quod perpetu∣um fieri nolint. Erat tamen, cur haec privata professus, pub∣lica facere et vellem et aude∣rem. Ausus sum, quia te ex∣pertus aliorum securior redde∣bar, nec ullum potui extimescere acumen, ubi aciem tuam effuge∣. Sed cur ausus velim? Non celabo Eminentiam Ves∣tram, nec sic defensam religio∣nem nostram, nec sequiores at∣que
adeò noxias ejus defendendae formas sic depulsas, mihi ali∣undè unquam obtigisse. i. e. Ista novitate suâ mihi fuisse com∣mendata. Quae adeò non est va∣na jactantia, ut in libris eden∣dis sit necessaria ac fortassis u∣na honesta ratio. Eitamen a∣pud me astipulatur haec altera: ad meammet fidem stabiliendam ista meditatus sum. Comperi au∣tem me, nisi per quae & alij pos∣sint, stabiliri non posse. Nec sat fidebam ratiocinijs meis, quia nihil in ijs vitij ipse viderim, ni∣si et alii quàm plurimi se nihil re∣perire
attestentur. Publici ergo haec juris feci, ut compertum ha∣beam, quid in iis cujusvis autra∣tio corrigat aut moneat amicitia. Quod adeò verum est, tantíque animo meo momenti, ut interdum tantùm non pigeat me gratiae quâ apud te frui videar, veritus, nè si qui ista legerint, Nomen poti∣ùs tuum colant, quàm mihi eru∣diendo studeant, nec oculatiores esse velint in eo, quem nôrunt esse Eminentiae vestrae Servum obstrictissimum humillimumque. ROG. BOYLE.
Rogeri Boyle, Sacrae Theologiae Do∣ctoris, & Decani Corcagiensis, Inquisitio in fidem Christianorum hujus saeculi. SECT. I. Ratio sequentium Meditationum. REligio Christiana Chri∣stianis omnibus ore te∣nus sanctissima est. Eâ niti perhibent omne no∣strum in proesenti vitâ solamen, om∣nemque vitoe futuroe spem. Atta∣men advertas plerosque Christiani
nominis homines, aut quae sit vera Christiana Religio, argumentis, ar∣misque inter se sine fine decer∣tantes, id est, indicantes se nihil de ea certi habere, aut omnem quidem Christianismum, ceu vulgi hallucinationem susque deque ha∣bere, vita & moribus prae se fe∣rentes. Nihil ergo antiquius Chri∣stiano obtigerit, quam in funda∣ta fidei suae, & prima ejus, quae appellitant, motiva, penitissi∣mam infpectionem fecisse. Asse∣cutus quippe quare crediderit, te∣nebit simul quatenus credendum sit, regula fidei ex ejus radice potitus. Demum, cur sit Christianus con∣scio clarebit & quae sit vere Chri∣stiana Religio, & ea quam sit vera, adversus & infideles dehinc mu∣nito,
& haereticos. Hoc ego mo∣imen aggressus dispiciam paucis∣simis de certitudine humana ge∣neratim, tum deinceps examina∣turus, an Religionis nostrae capi∣ta eodem ritu, quo alia, de qui∣bus certi dicimur, capessamus; aut quo demum jubare illa nobis af∣fulgeant. SECT. II. De nomine, existentiâ, & origine certitudinis humanae. 1. CErtum esse de re quapiam est de omnibus ejus diffi∣cultatibus superatis triumphare, nullum locum fluctuationi reli∣quisse;
ut certa eadem sit, quae ple∣na judicatio; cui adnascitur qui∣dem animi acquiescentia. 2. Nos hujuscemodi certitudi∣nis exortes non esse, sine ulteriori contentione, non injuria assumo; cum id & natura perceptum & ratione multoties jam evictum ha∣beamus. Quin duplicem eam, in∣vita SCEPSI, persentiscimus. Quae solidis, justisque fundamen∣tis nititur, justa ac rationalis cer∣titudo audire meruit: vana au∣tem, & temeraria, quam ob cau∣sas leves ac futiles temere susce∣peris. 3. Nec  illam, quae vana sit, certitudinem nuncupare timeas. Est enim haec scientiam inter & certitudinem differentia,
quod qui decipiatur; non sciat qui∣dem, sed putet se scire; ij autem omnes certi sint, qui se certos esse putent; veritas quippe scientiae in conformitate judicii cum ob∣jecto sita est; veritas autem cer∣titudinis in plena mentis occupa∣tione. Qui enim se putat certum esse, non invenit cur dubitet; qui nescit cur dubitet, nescit dubita∣re; (nam absque causa dubitare, non naturae est, sed morbi) qui autem non dubitanter judicat, est revera certus. In quo quis ergo revera errat, in eo potest esse re∣vera certus. Sed haec praeceps, & delusoria certitudo non est tanti ad meum institutum momenti, ut in ea explicanda verbosior esse debeam. Ea ergo missa.
4. Justae ac rationalis certi∣tudinis fontem unicum agnosco illum a Cartesio disclusum, claram scilicet mentis perceptionem; ut jure certi simus de solis, deque om∣nibus, quae clare videamus. U∣nicus, inquam, justae certitudi∣nis fons is est, quia quicquid ab hoc diversum obtendatur, non excutiet repugnanti in∣terrogationem istam; Quì de hoc certus es? Bene dicitur, Scire esse per causam nôsse: certitudinem vero scientiae ambiens urgebit, Quì scis hoc esse illius causam? Quì cognosci effectum ex causâ cognitâ? Novis∣simum erit agnoscere te certum esse de aliquo, quia id clare percipias. Si. quis autem interroget de hoc ipso, quod clare videamus, Vnde si∣mus
securi? Interroget idem, Vn∣de habeamus esse homines? Sic enim est constitutio humana. Mens, ceu aut Princeps, aut vigil in om∣nium, quae nobis insunt, fasti∣gio sedem habet, alia late spe∣ctans, nobismet caute prospici∣ens. Ad quid autem vigil, si cla∣re intuenti non creditur? Ad quid princeps, nisi jussis ejus mos ge∣ritur? Certe, ut gressus pedum, aspectus oculorum, ita judicia men∣tis opera sunt. Si firmiter ambu∣lare, & clare intueri, quid ni & certo judicare nascamur? De∣mum, certi sumus de clare per∣spectis, quia natura nos genuit nostri minime suspicaces. Etiam ut finge∣res a maligno quopiam numine humanum genus agi, omnia∣que,
aut pleraque fucata nobis ostendi; ij tamen sumus, ut assen∣sum clare visis denegare nequea∣mus; deceptique aliunde jure nostro certi simus. SECT. III. Quibus generibus judiciorum hu∣manorum justa assit certitudo? 1. Judicia humana duorum sunt generum: habentur enim de re, aut ipsius intuitu, aut gra∣tia alicujus extranei. Sive (quod perinde est) judicia quaedam fe∣runtur ob argumenta insita, & artificialia, alia ob argumenta alla∣ta foris, & inartificialia. Iterum
judicia ipsius rei perceptione na∣ta ortum habent ex perceptione clara, vel obscura. 2. Quae prae se ferunt oriri ex perceptione rei obscura, habemus suspiciones & opiniones. Quae e∣tiam idcirco incertitudinem suam palam profitentur. Sect. 2. n. 4. Illis missis, de judiciis clara rei perceptione natis, ex contrario∣rum canone maturare datur. Ea omnia scientiae nomine memoran∣tur, prout in scientiae nomen vulgo refunditur quicquid ubique est quinque habituum evidentium A∣ristotelis; Intelligentiam dico, sapientiam, scientiam, pruden∣tiam, & artem. Quid enim? cum pro constanti sit (Sect. 2. n. 4.) claritatem perceptionis esse
integrum fontem certitudinis, non ulterioris est negotii ostendere scientiam, quae cognitio clara est, esse certam. 3. In reliqua classe, ubi judici∣um habetur dere non ob rem ipsam, sed gratiâ alicujus extranei, sola est fides, id est, is assensus, qui rei narratae conceditur ob authorita∣tem narrantis. Sicut enim, quod rei intuitu innotescit, Sciri di∣citur; ita quod fando pervenit credi. Alterum aut ex seipso cla∣ret, ut in intelligentia; aut ex medio sibi insito clarescit, ut in sa∣pientia, scientia, prudentia, & ar∣te: alterum, cum ex se sit nobis ob∣scurum, tum argumento assumpto & inartificiali (nec declaratur ta∣men, sed) convincitur.
4. Haec autem, quam nuncupa∣mus in narrante, authoritas, non a∣liud est, quam evidens ejus infalli∣bilitas; infallibilitas, inquam, aut absolutè, aut quoad hoc; quam quidem duplicem in narrante prae∣sumit audientis fides: in se, & versus alterum, id est, authorem, ita se habere aut ubique, aut sal∣tem in hoc negotio, ut neque∣at vel falli, vel fallere. Nam si mini∣mum apportaret secum narratio pe∣riculum erroris, in eo jam haereret a∣nimus dubiis assentiri nescius. 5. Authoritatem testis dixi esse notam ejus, & evidentem infallibi∣litatem, quia nobis quod non appa∣ret, & quod non est, aequipondia sunt. Fides ergo licet imme∣diate ex auditu nascatur, e visu
tamen, seu clara scientia oriun∣da est. Credo dicto, quod non video, ob authoritatem di∣centis, quam clarissime percipio. Atque hinc duo intelliguntur; primo, fidem esse cognitionem ob∣scuram; cum tota pendeat ex authoritate narrantis, quae rei narratae prorsus est extrinseca. Intelligitur secundo, fidem esse cognitionem certam, sit licèt ob∣scura. Certa autem est fides, non sua, sed scientiae eam fun∣dantis certitudine. Quippe quae radices quidem ponit in scien∣tia, sed fidei etiam coalescit; nec tamen ut par sit in utra{que} sed eadem. Perinde enim est, si narrantis infallibilitatem clarissime percipio, ac si clarissime perciperem ipsam rem narratam.
6. Libenter hic tacuerim eam in credente fiduciam, quam habet de proprio suo auditu, (Pariter quippe deciperemur, si quod audimus, non esset narra∣tum, ac si quod narratur, non esset verum) licet enim auribus non raro illudatur, tamen ob∣jecto, organo, medio, omnibus ad audiendum per naturam requi∣sitis, debito modo habentibus, auditus jure summo infallibilis praesumitur; jure, inquam, men∣ti caeterisque facultatibus com∣muni. Ad hoc enim datus est, ut fit nuncius sonorum, in quo munere, si rite se habens, nos falleret, opificis nostri probro cederet. Sed haec disquisitio jam ante superius (Sect. 2. n. 4.) fa∣ctitata
est. Quando vero hic sensus munere suo rite defungatur, Phi∣losophi generales statuunt regulas, sed prudentis, id est, cujusque pro seipso est judicare. 7. Jamque intelligitur fidem tum demum justam fore, cùm & narrator indubitatae fuerit authori∣tatis, & auditor narrata certò excepe∣rit. Haec autem compertiora habebi∣mus, si in differentias Fidei, varia∣que ejus genera scrutinio nostro descenderimus. Fides autem alias divina audit, alias humana. Hu∣mana fides dicitur, quae hominum prorsus authoritate nititur. Hanc inter mortales haberi nemo sciat inficiari e multis millibus nostra∣tium, qui, cum nunquam pedem extra Hiberniam extulerint, mi∣nime
tamen ambigunt, quin fint urbes Londinum, Parisii, Roma: quin extiterint aliquando A∣lexander Magnus, Iulius & Au∣gustus Caesares, Carolus ejus no∣minis primus Magnae Britanniae & Hiberniae, sanctissimae memoriae Rex. Omnia enim ista fando so∣lum audiverunt, id est, sola fide humana tenent. Neque ausit quisquam temeritatis hanc fidem notare; appello enim eandem experientiam, si non dementius fuerit de istis dubitare, quam iis plenum assensum concedere; seu potius an possibile sit, ut ra∣tione utens in talem dubitatio∣nem incidat. Ut vero hujus fidei jus magis conspicuum reddatur, particularius agam, ac.
8. Primum assumo: Posse esse testem humanum, qui neque at de∣cipi. Nam qui clare & distincte videt, auditve, non potest ea∣tenus decipi: (Sect. 2. n. 4. & Sect. 3. 6.) posse autem homi∣nem clare nonnihil & distincte videre, andireque, sic cogitur; quia frustra illis facultatibus mu∣niti nasceremur, si uti iis, nisi cum formidine erroris, non lice∣ret. Hic repugnare, est convitiari naturae nostrae artifici. Assumo secundo: Posse esse testem humanum, qui nolit de∣cipere. Nemo enim ratione u∣tens, eum vult in re perniciosi momenti deceptum, cui bene cupit; alioqui qua benevolus, male vellet.
Assumo tertio: Posse nos esse ali∣cubi jure securos de testibus, quòd non sint ipsi decepti. Nam qui decipi∣tur, temere assentiendo decipitur. Si quippe debitam adhibens at∣tentionem deciperetur, hoc vitii refundendum esset in facultatum ejus authorem. Sed possum esse certus de testibus, qu supre∣mam attentionem adhib t, nempe si indubitatum s, eos probe nosse, decipi summam sibi uoxam fore, &, re aperte lenteque gesta, veritas fuerit in prompto; & adhuc sint valde multi. Nam facillimum non facere, summa uti∣litate movente, est amentiae, cujus valde multos insimulare, est ipsum quidem amentis. Assumo quarto: Posse nos esse cer∣tos
de testibus humanis, quòd nolint de∣cipere. Nempe si tradant id, in quo decipi sciant summum esse malum aut sibi, aut aliis, quibus ipsi op∣time velint, & adhuc sint valde multi. Nam in perniciem aut tu∣am, aut tuorum fallere, naturae adversarium est, nec nisi de amen∣tib icandum, adeoque non de  multis. Assumo quinto: Posse esse testes humanos, qui in mendacio creando (ut maxime velint) coalescere eti∣am non possint. Ut si multi, quo∣rum interesset narratum falsum esse, cum multis consentirent, quorum id verum esse interesset; si idem Gentiles & alieni, Chri∣stiani & Turcae, &c. asserant. Cu∣jus exempla apponere minime est
necesse, cum usu veniant quoti∣diano. Ex quibus omnibus li∣quere arbitror fidem humanam (cum saepe vanissima sit) certis∣simam, justissimamque esse posse; ita scilicet re habente, ut vel de nostromet captu, vel de aliorum narratione ambigere sit humanae fa∣bricae meledicere. 9. Tandem divina fides est, quae authorem habet Deum. Est medi∣ata vel immediata. Fides imme∣diatè divina est, quae habetur ver∣bis Dei auditu proprio perceptis. Ita Deo credidisse Abrahamus, & Moses, ita Deo incarnato Apostoli perhibentur. Hic error ex parte narrantis locum habere nequit, cum Deus Opt: Max: nec possit deci∣pi, nec velit decipere; utrumque e∣nim
derogaret, alterum ejus omni∣scientiae, alterum bonitati: Culpa vero audientis fides, quae reputa∣tur immediatè divina, non raro est vanissima. Exemplo satis fuit Gentium olim in oraculis vesania; nec minor nunc etiam apud Chri∣stiani nominis professores, non pau∣corum Enthusiastarnm. Demum ea firma est, quae his rite nititur principiis, quod Deus sit author infallibilis & quod hoc nobismet ipsis ipse verus Deus revera edi∣derit. 10. Extremo loco, Fides me∣diatè divina est, quae habetur verbis Dei narratione humana nobis tradi∣tis. Ita Judaei credidere Deo lo∣quenti ore Mosis, & Prophetarum. Hic licet authoritas sit immediate hu∣mana,
fides tamen merito divina audit ab authore primo, maximo∣que, cujusque author immedia∣tus non fungatur nisi munere mi∣nistri, & instrumenti. Quod sicui subtilius rimanti duplex hac compareat fides, divina, qua cre∣ditur verbis quae sunt Dei, & hu∣mana, quâ creditur ea esse Dei verba, non contendo, constet mo∣do hujuscemodi fidem se resolvere in has duas certitudines, quod Deus vera edixerit authori nostro humano, & quod author humanus dicta Dei nobis verè tradat. 11. Ex principiis positis colligo, 1. Fidem gradus non habere, sed sibi semper esse aqualem. Fi∣des enim est assensus, dubitare autem est assensum suspendere;
ergo ubi est vel minimum dubita∣tiouis, ibi nulla est fides, & ubi nul∣la retrahit dubitatio, ibi summa est fides. Fides ergo semper in summo est, ac proinde non est plus, vel minus. Nonnullorum tamen fides jure audiit exigua, idque ex parte subjecti, & objecti: ex parte sub∣jecti, cùm homines pertinaciâ, vel socordiâ se ineptos reddiderint ad ca∣pessenda argumenta fidem credituris necessariam facientia, ut fides exi∣gua sit quasi nulla, aut certe ma∣ligne, & difficulter data. Ex par∣te objecti fides exigua dicitur, si paucioribus habeatur quam par erat; ut cum animus uno principio faeeundo irradiatus, se ad alias ve∣ritates non erigat, connexas, pares, minores, Mat. 16. 8. obque contra∣rias
causas, fides alias magna praedi∣catur. Sicubi autem fides infirma nuncupetur, non in ipsa, sed in fundamentis ejus culpatur defe∣ctus, nec ad gradum fidei, sed ae∣tatem pertinet. Perinde enim est fidem infirmam esse, ac arenâ niti, ventisque, ac procellis ludibrium de∣bere. Colligo. 2. Nulli homini in suâ ma∣nu esse cuilibet dicto fidem elargiri. Fides enim pendet ab authorita te narrantis, quae at bitrii audientis minime est. Colligo 3. Non esse opis nostrae fi∣dem authori fide digno denegare; non magis certe, quam apertis oculis nolle videre. Non quod fides ex voluntate non pendeat, sed quia convictioni voluntas jam affuit;
sic ut convictum non credere per∣inde sit, ac volentem nolle. Colligo 4. Fidem divinam non esse ex nobis, i. e. ortum suum etiam totius naturae virbus non debere, sed esse donum Dei & revelantis, & convincentis. Nec enim reve∣lationem supernaturalem nostrum erat expectare, nec etiam agno∣scere, nisi argumentis superna∣turalibus commendatam. Colligo. 5. Fidem non esse officii humani, nisi argumenta afferat rati∣oni irrefragabilia. Nam nisi talibus cedere non possumus, nec quis∣quam ad impossibile obligatur. Atque hinc sequitur, Christianam religionem, ut justa sit, ac syncera, homini docili, i. e. mentem, sensus{que} adhibenti, evidenter probari posse.
Nec enim aliter salutis efficax fo∣ret, quippe impar rationi, nec nisi apud temerarios locum habitura. Ac proinde infidelitatem indocilita∣tis speciem esse, culpari{que} gentes, non quòd non credant, sed quòd nolint credere. Ac generalibus his hactenus indultum sit, ut sint quasi fenestra aperta in fundum causae descendenti. SECT. IV. De Claritate Religionis Christianae. 1. STatim vero a principio an∣ceps se ostendit via; sub∣sistendumque parumper est, donec viderimus, sitne sub titulo Fidei quaerenda Theologia Christiana, an potius scientias inter? Id est, pro∣betne
se humano generi argumen∣tis infitis, vel assumptis? Suane luce se ostendat, an mutuatitia? Certe ex nostratibus non rarus audio, E∣vangelium ipsis fuisse primùm foris commonstratum, pòst verò se ve∣ritatem ejus, caelestèmque originem oculis suis vidisse; quippe quòd (ut lumen) seipso sit conspicuum. Cui declarando adhibent dictum Samaritanorum concivi suae, Ioh. 4. 42. 2. Quibuscum ego quidem huc usque concedo Primo, Deum esse, esse mundi rectorem, ac proinde ab hominibus esse colendum, oculo naturae patere, atque ex terminis (ut loquuntur) demonstrari posse. Secundo, Omnium (quos qui∣dem
contigit nosse) preterquàm Iudaeorum, ac Christianorum cul∣tus ex seipsis falsitatis posse con∣vinci. Tertio, Nondum aut Iudaicam, aut Christianam Religionem sic esse convictam. Quarto, Christianismum Iuda∣ismo longè esse commendatiorem (ar∣gumentis etiam insitis) naturae hu∣manae. Ex quibus sequitur, omnes homines, revelationis licet insci∣os, ad Religionem Christianam ipsius intuitu, atque contempla∣tione vehementer invitari; inex∣cusabiles quippe fore qui aliam praeelegerint optimae. Sed per haec (fateor) alios verius impetimus, quam nosmet tuemur; nec tam vincimus quam provocamus. Non
enim si Religio Christiana alias superet, statim ipsa bona est: Nec statim est vera, quia mendacii non convincitur. Adde cultum Judaicum (Chri∣stianis fatentibus) verum olim fu∣isse, ac legitimum; at cultus Dei (ut ipse Deus) jure videatur im∣mutabilis. 3. Ut ergo partem hanc causae conficiam, Christianae Religionis res in credendas, & agendas secer∣no, aioque, Imprimis, Omnia Christi man∣data (seu Christiano agenda) esse maxime consentanea rationi cre∣dentis; haud solum quia, qui im∣perat, possit cogere obsequium, sed maxime, quia instituit praemia omne meritum superantia.
Secundo, In Mandatis Christi multa sunt contra rationem non∣credentis; ut abnegare seipsum, mori pro Domino, pro fratribus, &c. Tertio, Credenda a Christiano per indagationem humanam nulla∣tenus inveniri potuisse affirmo, nec revelata quidem ex seipsis ostendi. Evangelium enim (qui Thesaurus est articulorum sidei Christianae) se esse perhibet con∣silium Dei de hominibus ad sa∣lutem per Christum ducendis; Deum etiam nulla ex paate no∣bis devinctum hoc consilium liber∣rime iniisse. At in libere factis utraque pars contradictionis parem habet probabilitatem. Qui dicit Deum haec statuisse,
dicit eum potuisse contraria statu∣ere; ergo in ipsis dictis nihil est momenti, quod animum ad assen∣tiendum magis, quam ad dissenti∣endum, quod ad haec, quam ad contraria magis inclinet. Ut compertum igitur pono doctri∣nae Christianae veritatem non esse ex ipsa doctrina notam, sed opus habere medio foris allato, seu te∣stimonio minime fallaci, ut (post∣quam visus acie impenetrabilis sit) firma & rationali fide eam ca∣pessamus.
SECT. V. De Testimonio spiritus privati. 1. DIsputationem ingressis de eo, qui nobis Religionis nostrae testis sit , primi oc∣currunt Enthusiastae, spiritum san∣ctum corda sua incolentem obtenden∣tes; hunc ipsis esse ducem vitae, ab hoc se edoceri omnem verita∣tem, etiam occulta Dei, hunc esse suae fidei authorem. His si litem intendas, quod eo Magistro fre∣ti in sensa diversa, atque adeo oppositissima distrahantur, nec certum relinqui cuinam ex tot e∣um vindicantibus Sectis spiritus addici jure possit, aut omniro
an sit verus ille, quem nuncupant, spiritus sanctus, & non cacodaemon quispiam, cerebrive sui delirium. Si inquam sic argueris homines, opponent satis cum constantia, quòd spiritus ipsis veritatem cla∣rissimè dictet, quòdque eum ab omni falso spiritu non difficiliùs, quàm lucem à tenebris internoscant. Id verò nobis liquidum reddi non posse, quia sumus naturales, nec nisi na∣turae oculo spectamus. Sic ut res non sit inexplicabilis illis, sed nobis imperceptibilis. Atque ita, quo impetuntur telo, se tuentur, te∣stemque invisibilitate, cujus insi∣mulatur, invulnerabilem praestant. Idemque omnibus omnium En∣thusiastarum fectis commune scu∣tum. Ut enim verum sit spiritum
illum coelestem uni solum sectae ad∣esse, cum tamen omnes pari eum violentia sibi vendicent, nescias quempiam notare ut spuriam, ne genuinum offendas. 2. Subit ergo, Enthusiasmos hos admittendos esse; quos quia non possumus intelligere, non videmur posse refellere. Sunto omnes vere Christiani  & ab instin∣ctibus sibi privatis voluntatem Dei edoceantur. Hinc statim sequitur eos in re nulla Mortalium ulli ob∣noxios esse. Nec enim domino ter∣reno eum subdi par est, cui Dei, i. e. supremi domini voluntas im∣mediate pateat. Nec fas est hic dominium spiritus intra fines religi∣onis coercere, quasi civilibus pruden∣tiae humanae relictis. Nam spiritui,
qui hodie coelestia solum edocet, eras fortasse etiam terrena edocere lubebit. Certe utrumque pari jure poterit affirmare Enthusiasta, i. e. poterit affirmare utrumque. Imo vero si Deus jusserit aliquid alicui auferre, quempiam occidere, bel∣lum gerere; obedire sane bonum, ac religiosum esset: communi om∣nium calculo, peccatum etiam non∣obedire. Statuatur ergo semel spi∣ritus privatus religionis Christianae doctor authenticus; idemque mei, & tui, belli, & pacis supremus ju∣dex statuetur. 3. Atque hinc sequitur nullas fore apud Christianos leges civiles, nullum magistratum, ordinemve re∣rum publicum. Quid enim? esto eorum quis reus seditionis, aut ho∣micidii:
fatebitur factum, jure e∣tiam factum contendet, jussu scili∣cet spiritus sancti, Quid tum ju∣dex civilis? num multabit homi∣nem, quia obsecutus est spiritui suo privato, quem ipse ei gubernato∣rem esse agnoscit? Reus (nec tum male usus ratione) dicet: num ju∣dicio tuo à spiritu privato regi de∣beo, & judicio tuo, quia id factum est, paenas dabo? 4. Atque ex his sequitur, con∣tra rationem esse, ut homines am∣plectantur religionem Christianam aut ei summa vi non obnitantur. Quippe quae publicum regimen sol∣vendo parens sit absolutae liberta∣tis, status humano generi omnium exitiosissimi. Si dicitur, quod in hoc statu nil mali jure timeatur ab
hominibus, qui spiritu Dei aguntur; regero, nonnihil tamen jure timeri ab eorum aliquibus, qui dicent se spiritu agi. Cumque nobis non contingat internoscere hypocritas a vere spiritualizatis, permittere, ut verè spiritualizati a spiritibus suis regantur, est istiusmodi conditio∣nem prae se ferendi omnibus jus fa∣cere: & hoc est omni magistratu, & publico regimine nos denudare. Si dicitur, incommoda quae huic vitae oboriuntur è Christianismo, abunde superque pensari foelicitate vitae ae∣ternae; respondeo, id nobis qui∣dem certum esse: sed per Enthu∣siastas nulla pars Evangelii, itaque nec regnum coelorum innotescit nisi per spiritum privatum, ac proinde hominibus, quos Deus nullo prae∣terquam
rationis lumine (quales ante susceptum Christianismum o∣mnes supponuntur) dignatus est, Evangelii incommoda temporalia odio jure erunt, compensatio coele∣stis ludibrio. 5. Atque ex his clarissimum fit (quod ambivimus) spiritum priva∣tum non esse authenticum doctorem Christianae religionis; cum liquido contra rationem sit, ut per id quid∣piam introducatur, ob quod jure depellitur.
SECT. VI. De Testimonio Scripturae sacrae. 1. Exclusis Enthusiasmis, nihil vulgo Nostratium in ore familiarius, quam Scripturam sa∣cram esse fundamentum fidei no∣strae. Quod sic nude positum nul∣latenus intelligi potest. Unde enim liquet has Scripturas esse verbum Dei? Jam evictum est (Sect. 4.) id ex ipsis innotescere non posse; quippe quae contineant res a Deo, hominibusque libere gestas, ac proinde quarum oppositae pos∣sent fuisse. Si autem Scripturae alio teste indigeant ad sui confirmatio∣nem, non sunt ipsae fundamentum,
sed ad plurimum pars superstructa fidei nostrae. 2. Qui attentius ergo loquun∣tur, Scripturam sacram aiunt ali∣unde confirmatam, esse deinceps Chri∣stianis fundamentum, & regulam fidei. Si autem instes, Cujus testi∣monio Scripturas capessamus? re∣sponsis variatur. Calvinus negoti∣um refundit in Spiritum Sanctum; hujus unius authoritate fretam con∣scientiam posse aquiescere Scripturis ut verbo Dei; huncque Spiritum in hoc opere a quoquam fallaci spiritu eodem negotio internosci, quo lucem a tencbris. 3. Interea cum in proclivi om∣nibus sit suspicari vanitatis istas o∣stentationes quarum nihil indicii foras in propatulum edi potest,
provocareque ad testem invisibilem subeat speciem quaerendi latebras, tum hunc spiritum Calvinisticum non minus confectum reor superio∣ris paragraphi telis, quam illum al∣terum Enthusiastarum; seu verius hunc ab illo alium non esse. Hic enim spiritus, peto, num Scripturae sacrae verbis solummodo suffraga∣tur? aut sententiam etiam decla∣rat? Si prius, sequitur impar o∣peri snffragium ab eo adhiberi; nam fides nescit fundari in apici∣bus literarum, sed in sententia. Sequitur etiam neminem, nisi grae∣ce, aut hebraice scientem hoc af∣flari spiritu: nam quae circumfe∣runtur Scripturae certe quoad vo∣ces sunt opera hominum erroribus obnoxiorum. Age ergo; Num hic
spiritus, ut verbis Scripturae sacrae attestatur, ita eorum sensum etiam animo exhibet? Aude in hoc, & protinus fis Enthusiasta; quippe qui privatis instinctibus totam tu∣am Religionem acceptam referas. Annon enim perinde est profiteri palam nos in omnibus credendis, & agendis a spiritu sancto duci; ac dicere nobis a Spiritu sancto confir∣mari & verba & sententiam Scrip∣turarum, quae quidem omnium re∣gula nobis esse debeant? Indulgea∣mus autem exemplo superius addu∣cto. Sit Calvinista homicidii, aut perduellionis reus: annon ei sic disputare licebit coram Magistratu etiam Calvinista? Concedis mihi ut sim Christianus, Christianam fidem in verbo Dei fundari ais, méque in
eo interpretando spiritum Dei, qui in me est, sequi jus fasque esse; quod ego in hoc facto, quod tu sce∣lus vocas, purâ conscientiâ praesti∣ti, eò ductus hujus aut illius textus Scripturae jussu: per te si non obse∣quor huic spiritui, non sum Christi∣anus; num tu Christianus me, quia Christianus sum, punies? num dam∣nabis me, quia fecerim id, quod tute me facere debere ais? Quid multa? Certe aut idem est, aut par Calvi∣nistam esse, ac Enthusiastam. Hic omnia religionis e spiritu haurit, ille omnia e Scripturis, & Scripturas e spiritu. Quae differentia, nisi in ambagibus verborum? Uterque igitur eodem obice excluditur. Verba, sensaque Scripturae, id est voluntatem Dei, a spiritu privato
tibi confirmatam habes, Calvinista, hominibus ergo obsequium nullus debes, ac proinde ubi religionis tuae professoni ceditur, ibi repu∣dium mittitur omni regimini civili; at sine regimine civili miserrima est hominum conditio. Quo jure igi∣tur sibi consulunt homines, eodem religioni tuae obsistunt. Prorsus au∣tem incommodus est testis, qui cau∣sam, cui attestatur, destruit. 4. Alii Scripturarum sacrarum principatum in fide nostra hoc tu∣entur titulo,D. Falk. & Chil. habere nos sci∣licet ex traditione universali, quòd haec biblia sint verbum Dei; hoc vero semel agnito, relinqui cu∣jusque rationi articulos fidei inde eruere. Hujus priorem partem se∣pono examinandam inferius. In
posteriore non videor, nisi solis vo∣cibus, motus ab Enthusiastis. Res est eadem, eadem pericula, seu po∣tius impossibilitas vivendi. Nam ut illic, hic etiam redditur unus∣quisque rerum suarum summus in terris arbiter. Illic singuli spiritu suo regendi; hic ratione sua sin∣guli. Quod ad effectus omnes ex∣ternos attinet, perinde est quo no∣mine gubernatorem privatum ap∣pelles, publicum certe regimen u∣trobique tollitur. Quaero enim, ita∣ne privatae rationis opus sit inter∣pretari Scripturas ut talium inter∣pretamentorum securi simus, per eaque vitam dirigere incumbat? Si minus, frustra clamamus biblia, & verbum Dei; cum a certo eorum sensu excludamur. Si enim ipsa
interpretamenta incerta sint, quae est certitudo fidei iis superstructae. Dicere sacras Scripturas singulis patere exponendas, neminem autem expositionis suae certum esse, adeo non est scripturis sacris honorem exhibere, ut easdem sit exinanire, & contemnendas popinare. Po∣namus ergo e contrario gentem quampiam, rempublicamve ita ex∣istimare, quòd unus quisque exponere debeat Scripturas sacras pro seipso, suaeque expositionis securus esse pos∣sit; dico frustra ibi fore judicem ullum civilem, i. e. nullum ibi fore. Sic enim reum cujuslibet facinoris causam suam agere oporteret: De∣disti mihi, Iudex, intra manus me∣as hunc librum, (& ostender Biblia sacra) confirmâsti eum esse verbum
Dei, méque ejus unicum mihi esse interpretem. Ego autem sic interpre∣tatus sum hunc, & illum alterum textum, ut convincerer officii mei esse, id exequi, cujus jam sum reus. Ne∣que hic decebit misero objicere, sensa sua esse absurda, & minimè istis verbis congrua: est enim cui∣que suum sapere: & ex suppositi∣one, unusquisque eam tenetur se∣qui, quae sibimet, non quae aliis vi∣detur Scripturarum sententia. 5. Sed articuli fidei (dicunt) qui sunt necessarii ad salutem, tantâ cum evidentiâ' in Scripturis sacris exhibentur, ut oculos feriant obtu∣sissimos. Nec aliud ipsis in animo esse, quàm quòd interpretationes nostras evidentes, easque solas sequi debea∣mus. Quo pacto nihil perniciei è
Scripturâ sacrâ tractum iri constat; ac proinde hyperbolicos de hoc timo∣res excutiendos esse. Verum haec minime medentur malo; nam si se∣mel me facis legitimum Scripturae sacrae interpretem, vel quoad ne∣cessaria quidem ad salutem, me omnimodum ejus interpretem fa∣cis. Id enim fortasse videbitur ne∣cessarium mihi ad salutem, quod tu ei contrarium ducis. Nec id con∣tendo, ut trahat quisquam e Scrip∣tura sacra facinorosa consilia, sed quod mali sui genii incitamentis Scripturae sacrae jussa cuique liceat praetendere. Tandem robur argu∣menti per ista minime labefactatur, ac ne tangitur quidem. Non enim sic disputo. Privata Scripturae in∣terpretatio non est regula fidei adeo∣que
vitae Christianae, quia ob tales eventus possibiles est periculosa. Sed fic: Non est ea regula fidei Christia∣nae, quâ semel admissâ contra ratio∣nem erit judicare, aut omnino regimen publicum adhibere; at regimine uti publico miserè contra rationem erit, si unusquisque privata sua sacrae Scri∣pturae interpretatione regendus sit. 6. Sub eadem poena infero, ne∣minem prorsus (nisi coelitus infla∣tum) de suis interpretamentis Scri∣pturae certum esse posse. Constet enim semel Mortalium quempiam vel unius versiculi indubitatam sententiam vi aut rationis, aut gra∣tiae communis reddidisse, & cuilibet quamlibet expositionem pro certâ ha∣bere copiam facere necessum erit: Si inquam, vel uni Christianorum hoc
concedis, Christiana charitas alie∣nam nescia imminuere facultatem, nemini patietur adimere. Si natura certum eruit Scripturae sensum; sunt Christiani omnes homines; si gra∣tia, tum id praestare communionis est sanctorum. Et si certa cuique adsunt Dei mandata, frustra in po∣pulum sua sparget imperia mortalis Princeps. Tam ergo incerta est pri∣vata Scripturae interpretatio, quam certum est regimen publicum ho∣minibus Christianis esse necessa∣rium. 7. Sed quid ni altius adhuc phi∣losophemur, & à priori (ut loquun∣tur) demonstremus neminem mor∣talium, qui nunc sunt, de suâ priva∣tâ Scripturae sacrae interpretatione certum esse? Omnes enim voces
sunt aequivocae. Vix minimum est syncategorema, quod suos non pa∣titur homonymiae manes. Ergo ex scriptis nihil intelligitur, nisi ubi scriptor legenti indigitat res per illa verba significatas; quod nobis post. 7 fere saecula in Scripturis sa∣cris exponendis usui esse non po∣test. Certe, sicut quia voces ad im∣ponentium placitum significant, ideo sine commonstratore nemo ullam ullius vocis significationem norit; ita quia omnes voces varia habent significata pro libitu lo∣quentium, certam ullius vocis sig∣nificationem nescias sine rei indigi∣tatione per ipsum loquentem, aut alium voluntatis ejus participem facta. 8. Si dixeris unum locum per
alium esse exponendum; oppono, Per quid illum alterum expones; scilicet per tertium, & tertium per quartum; tandem quia textus infi∣niti non sunt, ultimus est exponen∣dus per primum, quem tamen, nisi per ultimum non habemus expositum. Sed contextûs, dices, habenda ratio. Insto, omne motum niti aliquo qui∣escente. Quid ad certitudinem at∣tinet, contextum integrum attente volvisse, cum singulae partes pari∣ter sint dubiae? Ecce, variae sunt significationes propriae, transsatio∣nes infinitae, & minima in una vo∣cula varietas totam saepe orationis sententiam variavit. Et unde cer∣tus redderis scriptum non esse allego∣ricum? Vnde in scripto veteri vo∣ces, ut oevum, sic significationem non
mutâsse? Sed jure, inquies, prae∣sumitur, scriptorem idem signifi∣câsse his verbis, quod iisdem loquen∣tes significant. Ego vero aio, nec loquentis sensum nos capturos, nisi indicio aliquo verbis superaddito edoctos. Quod non evincunt ma∣gis veterum oraculorum sophisma∣ta, quam quotidianae captiones per quas invicem volentes no entes imponimus. Rem totam sic definio: Unusquisque alium loquentem scri∣bentemve intelligit pro suomet mo∣dulo. Qui hac cognitione his affe∣ctibus utitur, hoc modo interpretatur, aliter praepeditus alio. Vel ergo aliena verba interpretaris, ut alii communiter, vel sensu privato; si sensu tibi privato & aliis contrario, oportebit praejudicasse loquentis
animum tibi magis, quam aliis affi∣nem esse; nam si ita afficeretur lo∣quens, ac interpres tibi contrarius afficitur, tum per ista verba vellet non quod tu, sed quod alter eum velle contendit. Ex verbis vero to∣ti genti communibus non intellexe∣ris privata, & particularia loquen∣tis studia; ac proinde ex meris verbis scribentis, loquentisve de ejus voluntate certus esse nullus potueris. Si vero verba, ut vulgo exponuntur, exponis, securus for∣tasse sis copiarum, non vero certus expositionis. Certe non plus habes certitudinis de expositione com∣muni, quam multitudini conspiranti fidem praestas, cum ostensum sit neutram partem dissentientium esse ex verbis certam sententiae.
9. Demum si dixeris, quod vul∣go dicitur singulos textus Scripturae sacrae esse exponendos secundùm ana∣logiam fidei communis, tota causa decedis, nec expositionem priva∣tam regulam esse fidei contendis, sed fidem communem privatae esse expositionis regulam fateris. De∣nique conclusum arbitror haud fru∣stra dixisse Apostolum: Nullam Scripturam privatae esse interpreta∣tionis.
SECT. VI. De Testimonio Papae, & Ecclesiae Romanae. 1. REliqui sunt Christiani, qui testem externum appel∣lant; ubi primi irruunt vehemen∣tiores illi quidem Romanae Ecclesiae satellites, qui Papae, aut (quod i∣dem sonat) Ecclesiae Romanae de∣terminationibus Christianorum om∣nium fidem pronam, atque obedien∣tem exigunt. Qui nescio an non de∣biliore causa utantur, quam ipsi e∣tiam Fanatici. Isti, quem non vide∣mus, spiritui credi volunt; hi eti∣am illi fidem habendam clamitant, quem hominem esse, id est, & fallere,
& falli natnm videmus. Quasi faci∣lius sit contra omnia argumenta, quam sine ullo assensum prosti∣tuere. Quo vero titulo infallibili∣tatem sibi vendicat Romanus Pon∣tifex? Si naturae, est ille homo in∣ter multos unus, & Orbis major est urbe. Si gratiam omnibus commu∣nem obtendit, ea, quia omnibus communis, privatum Papae privile∣gium non porrigit. 2. Attendamus ergo oportet ad gratiam specialem Papae, ut Beati Petri successori à domino concessam. At post annos plus decies sexies centenos qui liquet Papam esse Pe∣tri successorem? qui Ecclesiam fu∣isse Petro concreditam? qui fuisse, qui concrediderit Christum? Si Scripturas sacras appellant, si testi∣monia
Patrum, ipsis fatentibus, pri∣us Scripturae, Patribusve creditur, quam Papae. Fit ergo, Papae infal∣libilitatem non esse fidei nostrae fun∣damentum, sed litigandum relinqui, an omninò sit pars ejus superstructa. SECT. VIII. De Ecclesiâ Catholicâ. PErrupi tandem ad eos, qui Ecclesiae Catholicae fidem suam obnoxiam habent, id est, credunt has Scripturas verbum esse Dei, hanc earum esse sententiam, gene∣ratim hoc lege Christianismi cre∣dendum, agendumque esse, quod ita doceat Ecclesia universalis.
Quae tamen non singularis est pro∣fessio, sed plura satis inter se pug∣nantia dogmata complectens. Quae omnia ut exantlemus, primum quid nomine Ecclesiae Catholicae defignetur, investigandum est; tum postea quâ ratione ei fides haberi possit, inquirendum; tertio loco, quî con∣suli possit Ecclesia Catholica, ex∣plicandum.
SECT. IX. Quid nomine Ecclesiae Catholicae in hâc causâ designetur? 1. NOnnulli ita instituti, ut omnes ab Ecclesiâ Roma∣nâ dissentientes, haereseos notent, Ecclesiam Catholicam definiunt Vniversitatem illam Christianorum, qui Ecclesiae Romanae dicto audien∣tes sunt. Sed cum (Sect. 8.) de∣monstratum sit, authoritatem Pa∣pae non aliter quam fide cognosci posse, sequitur nec totius Ecclesiae edicta ad fundandam fidem Chri∣stianam satis roboris ex eo habere, quod Papâ consentiente proferantur. Certe, apud quos ipse Papa infalli∣bilitate
non fruitur, apud eos con∣sensus cum Papâ infallibilitate alios donare neutiquam valeat. Itaque Catholicae Ecclesiae titulo inepte additur Romanae, Infidelibus, id est, nec Papae, nec Ecclesiae dicta suspi∣cientibus, Ecclesiae ob Papam nun∣quam cessuris. 2. Alii ab his non parum dissiti Ecclesiam non aliter universalem reputant, quam ut praesentem uni∣versam cum à Christi temporibus praeteritâ una sumas. Itaque illud solum amplectuntur ut Christia∣num dogma, cui antiqui Patres, & Doctores praesentes testimonium con∣sentientes, praebeant; seu verius, quia praesens aevum corruptelis ir∣retitum vident, è solis veteribus Religionem nostram eruendam autu∣mant.
Sed quanto quanto cum plau∣su hoc a Nostratibus vulgo recipia∣tur, nulla tamen ratione videtur admittendum. Imprimis enim, quam praesentis aevi Doctoribus fi∣dem negamus, cur veteribus pro∣digimus? aut si singulas aetates fal∣laces agnoscimus, cur seriem omni∣um infallibilem habeamus? Secun∣do, scripta Patrum exponis vel per rationem privatam, vel per instin∣ctus privatos: utrobique tuorum te arbitrum constituis, regimen publicum solvis, ac demum argu∣mentis Paragraphi sexti opprime∣ris. Quid enim refert Scripturas sacras non pro libitu tuo, sed jux∣ta Patres exponere, si Patres ipsos exponis pro libitu tuo? Imo, si privatae interpretationi cedendum
esset, quanti referret Scripturis Ca∣nonicis Patres addere non canoni∣cos? Tandem aio veteres & omnino praeteritos nihil virium addere testi∣monio praesentis Ecclesiae. Qui enim liquet extitisse Hieronymum, Au∣gustinum, &c.? Qui volumina eo∣rum nomina portantia ab ipsis fuisse conscripta? Non ab aliis efficta? Testimonium certe solius praesentis aevi de his habemus. Fides ergo pendens ab Ecclesia praeterita, & praesente, pendet a praesente sola. Possumus quidem veritatem e vete∣ribus eruere, sed hanc facultatem praesentibus debemus; cum illi non plus fidei meruerint, quam ab his acceperint. Quod autem de inte∣gris authoritatibus dico, id pari cum robore de singulis sententiis, singulis vocibus intelligi potest.
SECT. X. Quo nomine fides habeatur Ecclesiae Catholicae? 1. A Fundanda fide nostra ex∣clusimus quamcunque per∣sonam, quamcunque Ecclesiam particularcm, universalem etiam Ecclesiam ut personae seu sedi par∣ticulari alligatam, necnon Ecclesi∣am universalem scribentem, seu ae∣tatum illam praetervectarum; Ec∣clesiae Catholicae nomine deinceps significaturi universitatem Christia∣norum vivorum; qui quo titulo fidem mereantur, sequitur inqui∣rendum. Atque hic nonnulli pro∣missa Christi regerunt, quod portae
inferni non sint contra Ecclesiam praevaliturae; item opem Spiritus sancti, qua reddatur Ecclesia co∣lumna veritatis, &c. Sed haec adeo non satis faciunt quaerenti; ut pars sint quaesiti. Ut non dubitem Chri∣stum fuisse filium Dei, unde tamen satisfiet, haec privilegia Ecclesiae suae revera fuisse concessa ab eo, & non a seipsâ assumpta? Si aliunde confirmatum dicis, jam alium au∣thorem inducis fidei tuae Ecclesia priorem. Si vero ex ipsa Ecclesia didicisti, quod sit infallibilis; vel nuda hoc tibi persuadet assertione, vel argumentis confecit; si nuda assertione, tum credis ei, non quia est, sed quia dicit se esse infallibi∣lem. Argumentis ergo infallibilita∣tem sibi vendicat Ecclesia? At ar∣gumentis
naturalibus supernatura∣lis facultas nequit astrui. Miracu∣lis ergo cogit assensum? quorum qui∣dem piget meminisse, cum quae istiusmodi nonnulli jactitent, adeo fidem non faciant, ut ne habeant, frustraque assensum illum, quem aliis pollicentur, mendicent sibi. 2. Atqui exclusa (ab hoc qui∣dem opere) supernaturali Ecclesiae infallibilitate, nihil habet ea ulte∣rius, cui attendamus, praeter ho∣minum, ex quibus conflata est, na∣turas. Sequitur ergo scrutinium, an homines Ecclesiae ita nati sint, ut quodcunque aiant, ei assensum ab omnibus dari jus, fasqne sit. Cum autem non omnia eodem tenore ab hominibus, sed alia ut visa, alia ut audita, alia ut judicata, alia eti∣am
ut suspecta affirmari soleant; non protinus quaestioni ita genera∣tim propositae respondendum est. Sed spectandum prius, an Ecclesia diversimodè proferat edicta sua, ut quid cuique prolationis modo ju∣ris sit ad cogendam fidem, videa∣mus. 3. Advertere igitur licet duo∣bus nos modis ab Ecclesia institui in Religione Christiana, per tra∣ditiones & per illationes. Ita enim perhibetur: Christum capita Reli∣gionis nostae Apostolis revelâsse, per∣que eos mundo declarâsse; nec esse juris Ecclesiae, ut haec aut augeat, aut minuat. Ex illis vero principiis li∣cere Ecclesiae conclusiones deducere, quae superstructura sint in aedificio Religionis. In fundamentalibus
illis edocendis Ecelesia testem agit, in superstructis judicem. Duplex itaque se hic offert disputatio, de testimonio Ecclesiae, & de judicio; num infallibiliter tradat fundamen∣ta? & his positis, num infallibili∣ter ex iis in superstructiones assur∣gat? Hanc posteriorem partem, quia facilioris operae, primum ex∣pediam. 4. Quod ergo attinet ad illati∣ones Ecclesiasticas; Holdenus de Analysi fidei Christianae sic definit: quòd ubi consequentia est evidens, fi∣des Ecclesiae debeatur; ubi autem est tenebrosior illatio, ibi obsequium deberi ait, aut certè modestiam. Ac secundae huic parti obsistere, nisi rebellis aut immodestus, nescias. Ad fidem autem, cujus omnis vis
in authoritate narrantis sita est, e∣videntia ac obscuritas in re nihil pertinere videntur. Adhuc quod aliquibus est manifestum, id aliis fortassis obscurum fuerit. Et, cum Religio nostra sit voluntas Dei re∣velata, nec constet, Deo similiter ac nobis res videri, non videmur nostrismet, nedum alienis illationi∣bus fidem habere posse. Postremo, ut conclusionibus alterius aut ho∣minis aut coetus fidem habeam, ne∣cesse est ut ejus in discurrendo in∣fallibilitatem praeviderim, quod de quovis aut homine, aut homi∣num numero haberi non potest. Qui enim conclusiones suas obtru∣dunt, aut argumenta sua mihi e∣dunt, aut ea reticent: si edunt, ea vel mihi quoque clara sunt, vel
minus quidem satisfaciunt: si hoc, non possum succumbere rationi ali∣enae contra meammet: si illud, non conclusionibus, sed argumentis ce∣do, non aliorum, sed mentis meae∣met oculis credo. Si vero retice∣ant argumenta sua, illationem ta∣men pro indubitata accipi postu∣lent, non id eorum juris est, nec quia homines sunt, nec quia multi, cum quasi universum genus huma∣num plurimis erroribus sit involu∣tum. Excluso judicio. 5. Proxime incumbit dispicere an traditio Ecclesiae sit historiae Do∣mini nostri, doctrinae que ejus infalli∣biliter vera communicatio. Ut au∣tem rem, quam poterimus apertissi∣me intueamur, advertendum est Ecclesiam triplici ritu doctrinam
receptam propagare in posteros. Quaedam edicit expressè, ut determi∣nationes Ecclesiasticas; quaedam ex∣pressè ut à Christo per Apostolos re∣velata; rursus alia indistinctè, ut tradita quidem à Patribus, sed non expressè, aut ut revelata à Christo, aut etiam ut pòst constituta. De pri∣ma classe definitum est (n. 4.) 6. Quod ad tertiam classem do∣ctrinarum attinet, viget haec sen∣tentia in Ecclesia Romana, quod omnia,Malon. contra Vsherum. quae ab Ecclesiâ traduntur, quorum nemo authorem humanum nôrit, Deo ac∣cepta referri debeant; scilicet omnia esse fundamenta, de quibus non po∣tes nuncupare quando & à quo su∣perstructa fuerint: ubi evenisse non posse praesumitur, aut ut superstru∣ctura
ulla erronea invaluerit in Ec∣clesia, aut ut author istius innova∣tionis, ac origo oblivioni tradan∣tur. Quorum prius sensui inimi∣cum est; quin & rationi; patet enim majorem etiam, quam sit in Ecclesia Christiana, numerum Mor∣talium foedissimis Mahometismi er∣roribus succubuisse. Nec nos Ec∣clesiam Christianam (donec jactum fuerit fidei fundamentum) aliter, quam ut tantum hominum conside∣ramus. Postquam vero irroborave∣rit in Ecclesia error, originem ejus (qui paulatim irrepserit, qui obscu∣ro etiam fortasse parente oriundus fuerit) oblivioni tradi quid impe∣dit? His certe grandiora excide∣runt. Tibi autem, qui fidem exigis, talis oblivii impossibilitatem de∣monstrare,
incumbit. Sed quid agimus? Ecclesiae fidem haberi po∣stulas. Ut habeam, quid sequitur? Dicat ea, se hoc, vel illud dogma à praedecessoribus suis accepisse? Cre∣do, Dicit ea, illud dogma esse de fide, & revelatum â Christo, quia inveteravit in Ecclesia? Rependo, hoc esse Ecclesiae non testimonium, sed ratiocinium, itaque nec fide capiendum, (semper memineris me de Ecclesia in praesentiarum loqui, ut de coetu hominum naturali) sed ratione examinandum esse, (n. 4.) 7. Reliqua est forma traditio∣nis, qua omnes Christiani vivi de∣clarant se recepisse hunc articulum tanquam à Christo revelatum, aut Christi historiam continentem, à su∣periore Ecclesia, quae tunc etiam de∣claravit
se eundem sub eodem tenore accepisse a tota Ecclesia se praece∣dente & tantundem declarante. Quod testimonium, cum, caeteris, testibus rejectis, unicum mihi ap∣paruerit fidei nostrae relictum, tum lustranti, rimásque (si quae essent) sciscitanti syncerum, atque fir∣mum compertum est. Ut autem dictam Traditionem quamplurima impertiam luce, distincte sic pro∣ponam. Conclusio Prima. 8. Ecclesia praesentis aevi infal∣libiliter verè dicto modo tradit do∣ctrinam ita sibi traditam ab Ecclesia superioris aevi. Principio enim non est ea in hoc opere decepta, nec
imprudens fallit; quippe ingens hominum multitudo ubique fere terrarum agens, magna ex parte Religionis Christianae studio tan∣quam rei magni ipsis, atque aeterni momenti incumbens institutores∣que habens tum plurimos, tum pe∣ritissimos; ut non possit tota si∣mul tam stupide dementire, ut pu∣tet id sibi traditum fuisse, quod revera non fuit traditum. Univer∣sus coetus vivorum Christianorum summo studio discens, summa cu∣ra edoctus dicit se ita institutum fuisse; se hunc articulum, his ver∣bis, his explicationibus tanquam a Christo revelatum, fine ulla va∣rietate per orbem terrarum a Chri∣stianis doctoribus, a parentibus, a famulis excepisse. Nullibi testi∣um
major numerus, aut diligentia; nullibi opus facilius; non enim id exigitur, ut sciant, referantque quae audiverint, sed ut nisi quod sciant se andivisse, non referant. Vis argumenti est evidens e Sect. 3. n. 8. 9. Non fallitur ergo praesentis aevi Ecclesia in sic tradendo sibi ab immediatis praedecessoribus tradi∣tam doctrinam, i. e. non errore suo nos decipit. Num ergo vult fallere? Certe non odio; nam o∣disse posteros suos est humanita∣tem exuisse, quod de tot simul hominibus suspicari brutum esset. Amore ergo hoc fit? Dum à super∣stitiosis traduntur constitutiones Ec∣clesiae (quibus eae valde piae repu∣tantur) pro articulis fidei revelatis,
& à Domino descendentibus, quo avidiùs accipiantur? Non dico u∣su venire non posse, ut pias, quas appellant, fraudes nonnulli adhi∣buerint. Interea satis est supra si∣dem universam, praesentem Ecclesi∣am etiam velle, & se mendacio a∣stringere, & posteros erroribus im∣plicare, i. e. Religionis ergo & pec∣care, & in peccatum suos inducere. Sed ut maxime velit, probo non facere, facere non posse. 10. Tu Hibernia nunquam e∣gressus credis Carolum Secundum inclytum Angliae Regem (quem fortunet Deus) solio avito summa cum gloria esse redditum. Hoc so∣lo auditu tenes. Hunc tamen as∣sensum nequis aut ratiociniis infir∣mare, aut, universa, qua polles, li∣bertate
deponere. Scrutemur ve∣ro causas tanti tui obsequii. Pri∣mum, dixere multi; nam paucos delirare potius, aut joco agere, quam Regem rediisse credideris. Secundo, cum multi dixerint, nemo contradixit; non puduisset repug∣nare multis, modo cum multis; nesciisti vero omnibus unus obsiste∣re. Tertio, dixere, quorum nihil intererat ei rei fidem haberi. Qui maxime scilicet obnitebantur, ne Rex rediret, admittunt eum redi∣isse. Quarto, dixere, qui ob dis∣sitas vitae rationes, dissitáque stu∣dia ad conglutinandum ejuscemodi mendacium operam in commune con∣ferre non poterant. Christiani, & Turcae, Pontificii, & Protestantes, Catholici, & Sectarii sunt omnes in
hoc concordes, Carolum Secundum regna sua recuperasse. Certe aut hae omnes causae, aut earum nonnullae animo tuo (fortasse etiam minime conscio) se insinuarunt, ne pones, an Rex redierit, ambigere. Nec est dicas, te seriem factorum ad∣vertere in Hiberniâ, quae, nisi resti∣tuto Rege, hic facta non fuissent, atque adeo te non auribus tuis, sed oculis assentiri de reditu Regio. Cre∣dunt enim qui horum nihil vident Credent etiam a centum dehinc aunis nascituri. Ergo cuicunque narrationi dictae omnes causae ad∣sunt, ibi te victum fateri, & cre∣dendo manus dare necesse est. At nihil horum traditioni, qua Eccle∣sia praesens dicto ritu testatur hanc esse sibi à superioris  Ecclesiâ
traditam doctrinam, abesse finxeris. Testes sunt numero infiniti, Chri∣stiani omnes, Concordia autem sum∣ma, ubi omnes idem aiunt. Nec intelligi potest mentiendi causa; cum id non magis profiteantur pa∣stores, quam populus; non magis ii, quibus in hoc mundo profuit Religio Christiana, quam ii, qui sub Imperio Turcico omnes vitae miserias, mortis etiam cruciatus, (unde Martyres, testes meruerunt appellari) extrema (in∣quam) omnia, quia haec diffiteri nolunt, perferunt. Jam hi testes iisdem, quibus mundus plagis di∣viditur, à se invicem distinentur. Idem in omnibus Europae, in om∣nibus fere Asiae tractibus asseritur; idem Africa, idem America docet.
Nisi aestro perciti, nisi doemonio acti, ad unum consarciendum men∣dacium non conjuraverint. 11. Quin pecularis adhuc est in dicta traditione impossibilitas men∣tiendi. Non enim una integra aetas integram aliam subsequentem si∣mul, & quasi una hora instituit, sed superioribus gradatim dece∣dentibus gradatim subeunt junio∣res. Sic ut si haec traditio mendax sit, oporteret unius mendacii con∣formationem per integram hominis aetatem, i. e. 40. aut 50. aut 60. annos durare. Cum tantum tamen temporis luculentae saepe etiam ve∣ritati (quae temporis filia agnosci∣tnr) oblivionis tenebras obduxe∣rit. Sed quid his immoror? Si hic dubitas, dubita etiam an sit urbs
Londinum, an Regnum Chinae, an fu∣erit unquam Iulius Caesar, aut Mag∣nus Alexander: i. e. tolle omnem certitudinem, omnia commercia, ipsam naturam humanam. Nescio vero an quenquam repereris, qui dubitet, an Articuli Christianismi ab Ecclesia praesente sic expresse nobis traditi, eidem Ecclesiae fue∣rint traditi eodem tenore ab imme∣diate antecedente Ecclesia: me∣tus omnis est, ne fortasse, seris jam volventibus aevis in superioribus aliquibus ubi tenebrae universum occupasse perhibentur, nonnihil confictum fuerit. Sit ergo Conclusio Secunda. 12. Ecclesia eujusque saeculi a Do∣mini
nostri temporibus usque ad hoc praesens aevum tam erat Ecclesiae ei succedenti infallibilis author in tra∣dendo (dictoritu) doctrinam Chri∣stianam ab Ecclesia antecedente si∣bi traditam; quam est praesens Ec∣clesia immediate successurae. Fuit enim in singulis a Christo saeculis par praesenti saeculo doctorum, dis∣centiumque multitudo, pariter nulla causa, nulla possibilitas men∣tiendi. At subierit fortasse, non nemini hoc non satis liquere, Ec∣clesiam seu multitudinem Christiano∣rum semper ab eorum primordijs tan∣tam fuisse, quanta nunc est. Con∣cesso autem, Ecclesiam aut primitùs exiguam, aut quopiam aevo ad pauci∣tatem redactam fuisse, sequitur illius aevi testimonium dubitabile esse.
Concesso illo, hoc sequi fateor. Ve∣rum Ecclesia praesens, quanta quanta amplitudine glorietur, pa∣lam affirmat se doctrinam Christi∣anam accepisse a superioribus infi∣nitis, gentibus studijsque (quod ad terrena quidem attinet) diversissi∣mis, qui etiam confirmarunt se ean∣dem accepisse a totidem authori∣bus, tamque distantibus; singulis aevis testantibus praecessisse in Ec∣clesia non minorem vim testium, quam jam tum esset. Christiani, cum paucissimi, nequierunt omnes mentiri, nisi etiam cum plurimi pos∣sent; cum enim plurimi essent, te∣stabantur se nunquam fuisse pau∣cos. Sit ergo.
Conclusio Tertia. 13. Dicta traditio affirmativa & expressa universalis Ecclesiae prae∣sentis aevi est infallibiliter vera com∣municatio doctrinae Christianae quoad articulos fidei propositos. Si enim nullus in traditione aut praesentis, aut ullius intermediarum aetatum Ecclesiae error esse potest, nullibi est. Eadem est doctrina, quam nobis Ecclesia praesens (dicto qui∣dem modo) impertit, ac quam A∣postoli Ecclesiae primaevae infude∣runt. Si dicitur errorem non in una aetate invaluisse, sed paulatim irrepsisse; insto, impossibile esse ut ibi error unquam inceperit, ubi so∣la vetustate commendari potuit. At hoc expresso traditionis more
nullum dogma aliter, quam ad om∣nes Christianos appellando, con∣firmari potuit. Si quis autem pro∣vocet ad illam notitiam in omnibus quam nemo habeat, adeo nemini fidem facit, ut se omnibus prostitu∣at deridendum. Meminisse hic o∣portet, quod superius monui, Ec∣clesiam cujusque aevi non quasi fun∣gos esse, aut terra uno die natos ho∣mines, sed ex plurimis omnium ae∣tatis humanae graduum coagmenta∣tam esse. His potuerit quispiam doctrinae, pietatisque fama vigens imponere ex ratione naturali, aut Scripturis etiam sacris argumentan∣do. At siquis novum dogma hoc pacto obtenderit; universa prae∣sens Ecclesia ita docet se ab univer∣sa superiore Ecclesia ita fuisse edo∣ctam
&c. (priori forma usus est Arrius, posteriore Patres Nicaeni); si quis inquam, novum dogma sic obtrudat; ecce seniorum omnium, aequalium, juniorum conscientiae repugnat. Adeo nemini fallendo fuerit, ut quot habeat auditores, tot habeat vesaniae suae & testes & osores. Haec traditio quomodo grandescere det errori, cum non sinat nasci? Ut manum ultimam huic parti injiciam, sit Conclusio quarta. 14. Tradio universalis (dicto ritu) affirmans, & expressa infalli∣biles exhibet demonstrationes verita∣tis doctrinae Christianae sic traditae. Qua enim manu ipsam doctrinam
tradit, eadem historiam miraculo∣rum in doctrinae confirmationem porrigit. Nec tamen animus nunc est, in illum argumentorum ocea∣num provehi, quae Religioni no∣strae confirmandae inferviunt; nec opus quidem, cum id a veteribus, recentibusque millies, atque adeo satis factitatum sit. Odiosius au∣tem mundo non imponitur, quam vario habitu multoties eadem ob∣jicere; & cum res promiseris, verba dare. Adverto modo, solis mira∣culis Religionem nostram (coele∣stem quippe, & supra nos positam) posse confirmari. Ubi duo assu∣muntur; opera miraculosa justum esse veritatis indicem, & Christum ejusmodi opera edidisse. Primus ra∣tionis labor est, sed facilis, & perv∣ius.
Secundum non nisi traditio∣ne habemus. Cum ergo traditio∣nis demonstraverimus firmitatem, alteram (& de qua una ambigi po∣tuit) praemissarum in omni syllo∣gismo veritatem doctrinae Christi∣anae concludente, evicimus. Posse capi faciendo, Pergama cepi. Hujus enim traditionis tubo ceu praesens video daemonia, ingenti mul∣titudine spectante, ejecta; morbos verbo, ac sine verbo curatos; multi∣tudine pastâ, reliquias majores pri∣mò appositis cibis; tandem ipsum Dominum pendentem in cruce, sepul∣tum, redivivum, àsuis ambigentibus receptum, à Thomâ etiam tractatum, posteà in coelum ascendentem, indéque
Spiritum Sanctum in Ecclesiam mi∣raculose demittentem, qui cùm dono linguarum, tum innumeris alijs mi∣raculis per Apostolos editis & supe∣riora illa, & seipsum demonstrave∣rit. Mundum quippe per haec ad Christianismum, invitis non solùm legibus, sed etiam odijs humanis, ipso mundo in vito, conversum, ho∣rum testem habeo. Et haec cum fuerint, Iesum esse Christum, filium illum Dei, quicquid ipse se esse dixe∣rit, meaemet rationis oculo (non solum quia id aeterno meo commo∣do est lubens, sed magis) neces∣sitate consequentiae victus agnos∣co.
SECT. XI. Quo pacto consulenda sit Ecclesia uni∣versalis de doctrinâ sibi traditâ. 1. REstat summum opusculi, & nescio an non maxime ar∣duum, de colligendis Ecclesiae testi∣monijs Quî enim aut singulos in tan∣tâ multitudine consulas, autsensa omnium nisi singulis consultis nôris? Hic jure praesumserim populum Christianum eandem profiteri fi∣dem cum suis immediatis pastori∣bus, cum ab his Religionis suae ca∣pita illi ceperint; unde etiam vul∣go Ecclesiae nomine pastores desig∣nantur. Atque hinc fieret, sensa universalis Ecclesiae ex decretis
Concilij generalis sciri posse; pa∣storibus quippe omnibus omnis po∣puli, & Concilio generali omnium pastorum vim habente. Enimve∣ro (nescio unde) occlamare di∣dicimus Concilijs quamlibet gene∣ralibus, quod satis generalia non sint; quòd secundùm varias gentes è qui∣bus excerpti fuerint, in factiones dehiscant; quòd magnà ex parte in ejus verba jurent, cujus auspicijs coierint; quòd non ut testes tradita affirment, sedè Scripturae sacrae in∣terpretationibus juridicè pleraque definiant; postremo quòd ex majori parte praeséntium decernant, cùm fides nostra ad consensum universo∣rum appellet. Excedo ergo exhac lata licet, impedita tamer via, ac 2. Recurro ad exemplum supe∣rius
positum▪ Tu quispiam Hiber∣nia nunquam egressus es firma ta∣men mente credis, esse Romam, fuisse Alexandrum, Magnum, Inclytum Regem Carolum Secundum avitum solium possidere. Authores huius fidei qui consuluisti? Non consul∣tum (inquies) ivi, sed se obtulere. Ego vero inspirationes, seu illumi∣nationes coelestes ut mirculosas nec nisi more miraculorum factas reve∣reor, Religionemque Christianam fando ad aures nostras, ut alia per∣venire video. Immensa Dei ho∣nitate Christianos inter nutriti era∣mus. A parentibus, abeorum an∣cillis, a ludimagistris, a tutoribus a concionatoribus, a scriptis vete∣rum, praesentium calculis commen∣datis Christianismum erudimur.
Omnes dicunt haec esse Christianis credita, credendaque. Qui ergo curiosior est, & Suspicacior, visat plurimas gentes, & in singulis plu∣rimos percunctetur. Est tamen hic labor ad fidem modestis quidem in∣genijs minime necessarius. Qui hoc quadriennio non est egressus agro Corcagiensi minime dubitat Regem in Anglia esse; at nullius rei plures domi testes, quam Reli∣gionis, habeas. 3. Quid ergo aies  An non so∣lùm Ecclesiae Catholicae, sed etiam singulis parochijs fides in omnibus habenda? Respondeo, universale testimonium Ecclesiae jure fidei no∣strae esse substratum fundamentum▪ Quia testimonium unius parochiae, unius etiam Ecclesiae Nationalis
non facit fidem, nisi vi testimonij Ecclesiae unversalis. Paucis enim credo, quia video eos cum quam∣plurimis consentire. Qui scias (aies) tuos ab alijs non dissentire in hoc vel∣illo Articulo? Respondeo, me mul∣to▪ nosse vicinos meos e dissitis re∣gionibus, quo mercatum aut pere∣grinatum ierant reversos, multos alienigenas aduenas convenisse, li∣bros legisse, cursum vitae meae, cir∣cumstantias rerum meminisse, nihil unquam offendisse quod dubium creet de consensu nostro (in hoc vel illo articulo) cum coeteris Chri∣stianis. En, sidem ignorantium ju∣stam esse, nec rationis indigam, licet ei reddendae ipsi sint impares. Adeo quippe fieri non potuit, ut universa Ecclesia, e. i. universus
quasi Mundus (nam ad fidemsatis testium perinde sunt ac numero in∣finiti,) adeo, inquam, fieri non po∣tuit, ut universa Ecclesia per inte∣gram aetatem duraverit in mendacij conformatione, ut id superet pati∣entiam unius oppiduli. 4. Sunt tamen quaedam, dices, de quibus etiam dubitent sapientes, an sint de fide necne. Id inde ve∣nire regero, quia inveteravit jam mos mundo Christiano, fidem suam ex decretis Papae, aut alicujus Ec∣clesiae particularis, aut quidem ex de∣terminationibus indefinitis Concilijge∣neralis, aut ex privatâ interpretatione Scripturae sacrae sumere. Hinc quid sit de fide litigatur; eo uni displi∣cente, quod alteri maxime placet. Quid vero sit de fide secundum di-
nemo nisi sibi ipsi aut probari aut culpari possit. Si Papa aut Ecclesia quaecunque particularis, aut univer∣salis etiam ut judicans dominium in fidem nostram sibi assumpserit, ne∣mo non videt clamitatum iri, quòd fallibiles sint. Apud nos vero, omnis haer eticus est (ut Apostolus ait) . Cum enim conscien∣tia Christianorum sit judex Articu∣lorum fidei Christianae; pertinaci∣ter labefactare vel minimum Articu∣lum est caeterorum Christianorum testimonium nihili habere, & hoc est palam prae se ferre non solum Christianismi (S. 10. N. 7) sed etiam rationis (S. 10. N. 14) desertionem. Talis convincitur ab omnibus, ju∣dicatur ab omnibus (1 Cor. 14. 24.) quorum ipse etiam unus est; dum Christianus, cum Christianus sit ob
auctoritatem Ecclesiae, Ecclesia ta∣men refragante haereticus esse velit, i. e. ei argumento succumbat in the∣fi, cui in hypothesi repugnat, culpae non minus sibi conscius quam qui non admitteret principium illud quod in Schola appellatur dictum de omni. 3. Tertio loco occurro objectioni, quam posse afferri video non paucas scilicet Ecclesias Christi∣anas traditionem hanc susque deque habere, judicia Ecclesiae alicubi, ali∣bi Scripturam sacram in credendo aut fundamenti, aut regulae loco colentes. Quid hic Christianismi studiosus? Quippe ubi tota una regio id falsum esse clamitet, quod plurimae aliae terrae Christianae ut doctrinam ab Apostolis Christi descendentem tuentur. Hic me sic expedio. Pri∣mum, si una regio traditum aliquem
articulum affirmet, altera neget; am∣bigendum mihi est, donec constite∣rit utra pars contradicentium sit ve∣racior. Fortasse etiam uni genti id traditum fuerit, quod ad alteram non pervenerit. 2do, si una par∣te Ecclesiae asserente quippiam esse traditum, altera aut assentit, aut non negat, aliunde tamen id falsum esse (nempe per interpretamenta Scripturae sacrae, aut ratiocinia phi∣losophica) contendat; hic prorsum traditioni adhaeresco, vestigia haere∣ticorum in parte altera persentis∣cens. Sic namque blasphemias suas Arrius tuebatur textibus Scripturae malè intellectis, & captionibus è Phi∣losophiâ. Et sic eum Patres Niceni damnarunt ut invehentem dogmata fidei receptae adversa. 4. Non pige∣bit dicta exemplis doctrinarum isto
ritu traditarum uno, aut altero clau∣dere. Ac inprimis traduntur Biblia sacra, ut fint Ecclesiae oraculorum Dei Memoriale. Traditur Symbolum Apostolorum ut breviarium doctri∣nae Apostolicae, & tanquam aut ab ipsis Apostolis, aut ab Ecclesia pro∣xime sequente consarcinatum. Tra∣ditur Symbolum Nicenum tanquam expressum testimonium tertij a Christo saeculi de doctrina Christi∣ana quoad ista capita. Sed haec col∣lectiva sunt. Traditur sigillatim, Christum nunquam peccasse, nos omnes natura peccatores esse, ip∣sum vero peccata nostra morte sua sustulisse. Traditur etiam Christum imperasse suis omnia bona opera, vitia omnia damnasse, exigere ut obsequamur magistratibus, ut om∣nia bona nostra, etiam nos ipsos ejus
devo veamus, &c. Sedhaec, dices, certa sunt; Ostendas oportet exempla de quibus ambigitur; cùm finem ponere litibus de fide haec disquisitio inpri∣mis promiserit. Mira importunitas! Ista certa sunt quia traduntur; tu postulas ut ostendatur ea tradi, quae sunt incerta. Nihilominus hic etiam fi tibi praesens es, me satisfacturum spero. De quo vehementiùs litigatur, quàm de praesentiâ Domini in Au∣gustissimo Eucharistiae Sacramento? At ex dicta traditione manifestum est panem consecratum esse corpus Domini, & vinum consecratum ejus esse sanguinem. Graeci, Latini, Pon∣tificij, Protestantes, quicunque sa∣crosancto hoc Sacramento utuntur, hunc & esse, & semper fuisse Eccle∣siae universalis sensum testantur. Id quod in litem trahitur, est, An haec
praesentia sit per remotionem sub∣stantiae panis, aut per ejus identifi∣cationem cum substantia corporis Dominici, aut per repraesentatio∣nem sacramentalem, aut quo pror∣sus modo ex infinitis illis, qui omni∣potentiae Domini propatuli sunt. Demum, convenit de re, quia tradi∣tur Christum eam declarasse; dis∣putatur de modo, quia a Christo e∣um, aut ab Apostolis ejus fuisse de∣claratum (certè nobis) non tradi∣tur. Adjiciam exemplum quod multorum instar fuerit. Traditur dicto modo Ecclesiam Christi esse columnam veritatis, esse infallibi∣lem. Quod, inquam, haec sit traditio universalis, ex eo liquet, quod om∣nes textus eo pertinentes alij Eccle∣siae Romanae largiantur, alij non nisi Ecclesiae Vniversali concedant, alijnec Ecclesiae Vniversali, nisi in necessarijs
ad salutem. Istae autem distinctiones quid sunt, nisi effugia recusantium assensum, ubi pudet dissentiri? Cer∣te qui modos quaeritant, rem fa∣tentur. Ac mihi quidem in talibus haec est regula: certis me submittere dubijs non maledicere. Certus sum panem consecratum esse corpus do∣mini; an vero substantia panis loco cesserit, relinquitur dubitandum, i. e. non exigitur ut credam, aut ita esse, aut non esse. Infallibiliter tra∣ditur ex ore Domini, Ecclesiam Christi esse infallibilem. Certus er∣go sum aliquam Ecclesiam hoc frui privilegio; quod haec (quaecunque) eo non fruatur, non sum certus. cum certus sim Ecclesiam nonnullam in∣fallibilitate frui, tum an non hanc (quamlibet) habear, ignoro. Cum tam multa non revelaret dominus, modeste sapere jussit. Gloria Christo.

5089 99842187 6821
¶The loue and complayntes bytwene Mars and Uenus. O Lade ye fowles / of this morowe gray Lo Uen{us} is risen amōg you rowes rede And floures fresshe / honoure ye this May For whā the sonne vpryst thēne wyll ye sprede But ye louers / taht lye in ony drede Fleeth / leste wyckde tunges yon espye Loo yonde the sonne / the candell of Ialousye with terys blewe / and with a wounded herte Take ye your leue with saynt Iohn̄ to borowe
Appease ye som what / of your sorowes smerte Tyme cometh oft / ye cessen shall your sorowe The glad nyght / is worth an heuy morowe Saynt valentyn a fowle / thus herde I synge Upon thy day / er the sonne gan vpsprynge yet songe this foule / I rede you all awake Rnd ye that haue not chosen in humble wyse withoute repentyng / chese ye your make And ye that haue full chosen / as I deuyse yef atte leste / renoucleth your seruyse Conferme ye it perpetully tendure And pacyently / take y your auenture And for the worshyp / of this hye feste yet well I in my byrdes wyse synge The sentence of the complaynt atte leste That wofull Mars / made atte departynge Of fresshe Uenus / in a morenynge whan phebus / with his fyry torches rede Rausaketh had / euery louer in his drede whylom the thyrde heuens lord aboue As well by heuenysshe reuolucyos As by deserte / hath wonne Uenus his loue And she hath tak hym in subieccyon And as a maystres taught hym his lession Cōmandyng / that neuer in her seruyse
He nere soo bolde / noe louer to despyse For she forbad hym Ialousye at all And cruelt / boost / and tyrannye She made hym at hyr lust so humble and tall That whan her deyned caste on hym her eye He toke in pacyence to lyue or deye And thus she holdeth hym in her manere with nothyng but with scourgyng of her chere who regneth now in blysse but Uenus That hath this worthy knyght ī gouernance who syngeth now but Mars that serueth thus The fayr Uenus / causer of playsaunce He byndeth hym / to perpetuell obeysaunce And she byndeth hyr / to loue hym for euere But soo be that hys trespaas it disseuere Thus ben they knyt / and regnyng in heuen By lokyng moost / tyll it fyll on a tyde That by theyr bothe assent / was set a steuen That Mars shall enter / as fast as he may gly¦de In to her next palays / and there abyde walkyng his cours / tyll she had hym atake And he prayeth her to haste for his sake Thenne sayd he thus / myn hertes lady swete ye knowe well my myschyef in that place
For sekerlyetyll that I with you mete My lyf stand there in aduenture and grace But whan I see / the beawte of your face There is noo drede of deth / may do me smerte For all your luste / is ease to myn herte She hath soo grete compassyon of her knyght That dwelleth in solytude / tyll she come For it stode soo / that tylke tyme noo wyght Coūceylled him there ne sayd to him welcome That nyghe her wytte for woo was ouercome wherfore she sped her as fast in her weye All moost in one day / as he dyde in tweye The grete Ioye that was bytwene theym two whan they ben met / ther may noo tunge telle There is nomore / but vnto bed the go And thus in Ioye and blys / I let hem dwell This worthy Mars yt was of knyghthode well The flour of fayrnes / lappeth in his armes And Uenus kysseth Mars / the dod of armes So Iourned hath this Mars of whiche I rede In chambre / amye the palays pryuely A certayn tyme / tyll hym fyll a drede Thorugh phebus / that was comyn hastely within the palays yates sturdely with torche ī hōde of whiche ye stremes bryght
On Uenus chambre / knockeden full lyght The chamber ther as lay this fresshe quene Depeynted was / with whyte boles grete And by the lyght / she knewe ye shone soo shene That phebus cam / to brēne hem with his here This sely Uenus nyghe dreynt / ī teeris weete Embraceth Mars / and sayd alas I deye The torehe is come yt al this world wyll wreye Up sterteth Mars / he lusteth not to slepe whan he his lady herde / soo complayne But for his nature was not for to wepe In stede of teeris / from his eyen tweyne The fyry sparkys / breken out for peyne And hente his hawberke / that lay hym besyde Flee wolde he not / ne he myght hem self hyde He throweth on his helme of huge wyght And grete hym with his swerd / & in his honde His myghty spere / as he was wont to fyght He shaketh soo / that all moost it to wonde Full heuy was he / to walken ouer londe He may not holde with Uenus companye But bad her flee / lest phebus dide her espye O wofull Mars / what mayst thou sayn That in the palays of thy distourbaunce
Arte lefte behynde / in paryll to be slayn And yet therto / dowble is thy penaunce For she that hath / thyn herte in gouernaunce Is passed half the stremes of thyn eyen That you nere swyft / well mayst you wepe / & cryen Now fleeth Uenus vnto Cylenius toure with voyde / cours for fere of phebus lyght Alas and there / hath she noo socoure For she ne fonde / ne sawe noo maner wyght And eke as there / she hath but lytyll myght wherfore her seluen for to hyde and saue withyn the caue / she fled in to a caue Derke was the caue / and smoketh as the helle Not but two / paces within the gate it stode A naturell daye in derke I lete her dwelle Now wyll I speke / of Mars suryo{us} and wood For sorow he wold haue sene his herte blod Syn that he myght doo her noo companye He ne rought not myte for doo dye Soo feble he wexe for heete and for his woo That nyhe he swelte / he myght not endure He passed but one steyre in dayes twoo But natheles for all his heuy armure He folowed her that is his lyues cure For whos departyng / he toke greter Ire
Than for all his brennyg in the fyre After he walketh softely a paas Complaynyng that it pyte was to here O lady bryght / Uenus alas That euer soo wyde a compas is my spere Alas whan shall I mete you herte dere This twelfth day of Apryll / I endure Thurgh Ialous phebus / this mysauenture Now god helpe / Sely Uenus all allone But as god wold / it happed for to be That while that Uenus made her mone Cylenius rydyng in his chyuache Fro Uenus balance / myght his palays see And Uenus saleweth and doth chere And her resseyueth / as his frende full dere Mars dwellit forth in his aduersyte Complaynyng euer / on her departyng And what his complaynt was / remēbreth me And therfore / in this lusty morenyng As I best can / I wyll it seyn and syng And after that / I wyll my leue take And god yeue euery wyght / Ioye of his make ¶The campleynt. of Mars. The ordre of cōpleynyng / requyreth skylfully
That yf a wyght / shall playne pytously Ther must be cause / wherof he playne Or men may deme / he pleynyth folily And causeles / alas and that am not I wherfore the ground & cause of all my peyne Soo as my troubled wytte / may it atteyne I wyll reherce / not for to haue redresse But for to declare my ground of heuynesse The fyrst tyme / alas that I was wrought And for certayn effectes heder brought By hym that lordeth eche intelligence I gaf my trewe seruyse / and my thought For euermore / how dere I haue it bought To her that is of soo grete excellence That what wyght / yt fyrst shewith his presēce whan she is wroth / & maketh of hym noo cure He may not long / in Ioye of loue endure This is noo feyned mater / that I telle My lady is the very sours and welle Of beaute / lust / fredom / and gentylnesse Of ryche araye / how dere men it selle Of all disporte / in whiche men frendly dwelle Of loue and playe / and of benygne humblesse Of sown of instrumentis of all swetnesse And therto soo well fortuned and thewed That thurgh ye world / her goodnes is shewed
what wonder is thenne / though I besette My seruyce on suche one / that may me knette To weell or woo / syn it lyeth in her myght wherfore myn herte / for euer I to her hette Ne truly for my deth / shall I not lette To ben her trewest seruaunt / and her knyght I flater not that may knowe euery wyght For this day in her seruyse shall I deye But grace be / I see her neuer with eye To whom shall I pleyne of my dystresse who may me helpe who may my harm redresse Shall I complayne vnto my lady fre Nay certes for she hath suche heuynesse For feer and eke for woo / as I gesse In lytyll tyme / it wyll her bane be But were she sauf / it were noo force of me Alas that euer louers mote enduer For loue / soo many peryllous auenture For thought soo be / that louers be as trewe As ony metall that is forged newe In many a caas / hem tyden ofte sorowe Somtyme theyr lady / wyll on hem not rewe Somtyme / yf that Ialousye it knewe They myghtē lightly their hede to borowe Somtyme enuyo{us} folke / with tunges horowe Deprauen hem / alas whom may they please
But he be fals / no louer hath none ease But what auaylleth suche a longe a sermon̄ Of auentures of loue / vp and doun̄ I wyll retorne / and speken of myn peyne The poynt is this of my destruccyon My ryght lady my saluacyon Is in affray / and note to whom to pleyne Of herte swete lady souereyne For your disease wel ought I swowne & swelte Though I none other harme ne drede felte To what fyn made he that sytte so hye Bynethe hym loue / or companye And streynth folke / to loue magre theyr hede And thenne her Ioye / for ougha I can espye Ne lasteth not / twynklyng of an eye And sōme haue neuer Ioye / tyll they be dede what meneth this / what is this mystyhede wherto constrayneth he / his folke soo faste Thyng to desyre but yf it shold laste And though he made a louer / loue a thyng And makyth it stedfast and duryng yet put he in it suche mysauenture That rest is ther none his yeuyng And that is wonder / that soo Iust a kyng Doth suche hardenes / to his creature
Thus whether loue breke orellys dure Algates he that hath with loue to done Hath ofter woo / than chaunged is the mone It semeth / he hath to louers enemyt And lyke a fyssher / as men alday see Bayteth his angle hook with some plesaūce Tyll many a fysshe is wode / tyll that he be Seasyd therwith / and thenne at erst hath he All his desyre / and therwith all myschaūce And though the lyne breke / he hath penaūce For with the hoke / he wornded is so sore That he his wages hath for euermore ¶Of the broche of Thebes The broche of thebes / was of suche a kynde Soo full of rubyes / and of stones ynde That euery wyght / that set on it an eye He wend anone to worthe out of his mynde Soo soor the beaute / wolde his herte bynde Tyll he it had / hym thought he must deye And whan it was his / thnne he shold dreye Suche woo for drede / ay whyle yt he it hadde That welnyghe for the feere / he sholde madde And whan it was for his possessyon Thenne had he double woo and passyon For he / soo fayr a tresour hath forgoo But yet this broche as in conclusyon
was not the cause of his confusyon But he that wrought it / Infortuned it soo That euery wyght that had it shold haue woo And therfore in the werker was the vyce And in the coueyter that was soo nyce Soo fareth it by louers and by me For though my lady haue soo grete beaute That I was mad / tyll I had her grace She was not cause of myn aduersytee But he that wrought her / also mote I thee And put suche a beaute in her face That made me coueyten and purchace Myn owen deth / hym wyte I that I dye And myn vnwytteth at euer I clambe soo hye But ye now hardy knyghtes of renoun Syn that ye be of my deuysyon All be it not worth / to soo grete a name yet seyn these clerkes / I am your patron Therfore ye ought to haue some compassyon Of my dysease / and take it not a game The prowdest of yow / may be made full tame wherfore I pray youw / your gentelnesse That ye compleyne for myn heuynesse And ye my ladyes that ben trewe and stable By waye of kynde / ye owentobe able
To haue pyte / of folke that ben in pyne Now haue ye cause / to clothe you in sable Syn that your emperyce / the honorable Is desolate / well ought ye compleyne Now shold your holy teris falle and reyne Alas your houour / and your emperyce Is nyhe dede for drede / ne can her not cheuye Complayne eke ye louers all in fere For her that with vnfeygned humble chere was euer redy / to doo you socoure Complayne ye her / yt euer hath had you dere Complayne ye beaute / fredom / and manere Complayne ye her / that nedeth your labour Complayne ye thylke sample of all honour That neuer dyde / but all gentylnesse Lrythe ye therfore on her some kyndnesse ¶The compleynt of Uenus for Mars. Ther nys soo hyghe comfort to my plesaunce whan that I am in ony heuynes As for to haue leyzer of remembraunce Upon the manhode and the worthynes Upon the trouthe / and the stedfastness Of hym / whos I am / all / while I may dure Ther ought blame me noo creature For euery wyght preyseth his gentylnessne
In hym eis bounte wysedom and gouernaūce well more / than ony manes wytte can gesse For grace hath wold him soo ferforth tauaūce That of knyghthode / he is parfyght rychesse Honoure honouerth hym / for his noblesse Therto soo well / hath fourmed hym nature That I am his for euer / I hym assure For eury wyght preyseth his gentylesse And not withstandyng alle his suffysaunce His gentyll herte / is of soo grete humblesse To me in werke / in word / in contenaunce And me to serue is alle his besynesse That I am sette in veray sekernesse Thus ought I well blysse myn aueture Syth that hym lyste me serue in honure For euery wyght preyseth his gentylesse Now certes loue / it is ryght couenable That men full dere abye / thy noble thyng As wake a bedde / fastyng at the cable wepyng to lawhe / and synge in copleyneg And soone to caste vysage and lokyng Often to chaunge vysage and contenaunce Pley in slepyng / and dreme at the daunce All the reuerse / of my glad feelyng Ialousye be hanged with a cable
She wold all knowe / thuegh her espyeg Ther doth noo wyght / nothyng soo resonable That all nys harme / in her ymagenyng Thus dere abought / is loue in yeuyng whiche ofte he yeueth / withoute ordenaunce As sorowe ynough / and lytyll plesaunce All the reuerse / of my glad feelyng A lytell tyme / his yefet is agreable But full encombrous / is the vsyng For subtyll Ialusye / the deceyuable Full ofte tyme causeth destourbyng Thus ben we euer / in drede and suffryng In noncertayne we languysshyng in penaūce And haue full ofte many a hard myschaūce All the reuerse of my glad feelyng But certes loue / I seye not in suche wyse That for to skape out of your laas I mente For I soo long haue ben in your seruyse That for to lete of / wyll I neuer assente Now force / thaugh Ialousye me turment Suffyseth me to see hym whan I may And therfore certe / to myn endyng day To loue hym best / shall I neuer repente And certes loue whan I me well auyse On euery estate / that men may represente
Then̄e haue ye made me thurgh your fraūchi¦se Chese the best / ye euer on erthe wente Now loue well her / & loke thou neuer stente And lete the Ialous put it in assaye That for no payne / wold I not saye naye To loue you best / shall I neuer repente Hehrte to the it ought ynough suffyse That loue to the / soo byghe a grace hath sente To chese the worthyest / of alle wyse And moost agreable / vnto myn entente Seke noo further / neyther weye ne wente Syn I haue suffysaunce / vnto my pay Thus wold I ende / this complaynt or lay To loue hym best / ne shall I neuer repente ¶Thenuoye. Prynces resceyue ye / this complaynt in gre Unto your excellente benygnyte Dyrect after my lytyll suffysaunce For elde / that in my spyrite dulleth me Hath of endytyng / all the subtylte well nygh byrafte out of my remembraunce And eke to me it is a grete penaunce Syth ryme in englysse / hath suhe scarcete To folowe worde by worde the curyosyte Of graūtson flour of hym / ye make in fraūce ¶Explicit the compleyces of Maris and Venus / and of the broche of The bes.
¶Here foloweth the coūceyll of Chaucer touchyng Maryag &c. whiche was sen¦te te Bucketon &c. My mayster bucketon / whā of cryst our kyng was asked / what is trouth or sothfastnesse He not one word answerd to that askyng As who seyth / noo man is all trewe I gesse And therfore / though I hyghte you texpresse The sorowe and woo / that is in maryage I dar not wryte of it noo wyckednesse Lest I my self / falle efte in suche dotage I wyll not seyechow that is the cheyue Of sathanas / on whiche he gnaweth uer But I dar seyn / were he out of his peyne As by his wyll / he wold be bounde neuer But thlke doted fooll / that oft hath leuer ychyned be / than out of pryson crepe God late hym neuer fro his woo disseuer Ne noman hym by wayle though he wepe But yet lest thou doo worse take a wyf Bet is to wedde / than brenne in worse wyse But you shalt haue sorowe on thi flesshe thy lif And be thy wyues trall / as seyn the wyse And yf that holo wryt / may not suffyse Experience shall the teche / soo may happe
That the were leuer betake infryse Than ofte falle of weddyng in the trappe This lityll wryt / prouerbes / or fygure I sende yow / take kepe of it / I rede Unwyse is he / that can noo weell endure If thou be syker / pua the not in drede The wyf of bathe / I pray you that ye rede Of this mater / that we haue no honde God graunte you / your lyffrely tolede In fredum / for full hard is to be bonde ¶Explicit.
¶The fyrst fynders of the vii. scyences artyficyall. Iuball was fader and fynde fyrst of songe Of consonants / and of Armonye By sownyng of the hamer as it ronge From Tuball / cam fyrst the melodye Of sugred musyque / and menystralcye Soo procedyng doun / fro man to man Practyk of concorde / as Iaue tolde began ¶Saturne. Saturne taught fyrst tylthe of londe His douhter Ceres / made men ere and sowe The golden world / he cōpaced with his honde Of seed and greyne / the dyfference to knowe Of trees / herbes / growyng hye and lowe Somer seasō the bawyme aboue moost swote And in cold wynter the vertue in the rote ¶Mars. The myghty Mars / called god of werres Prudent pallas / fonde fyrst out Armure This god & goddesse / sytte among the sterres Tuball caym / of stele fonde the temprure And forged plates / longe for tendure Thus these ther / by marcyall apparaylle Be called iu bookes / patrone of bataylle Craft of wlles / and of cloth weuyng
Fonde Mynerue / of spynnyng chyef goddesse And Delbora / of lynnen cloth makyng The practyke sought bokes beryth wytnes In alle suche craft was chyef maystres But Semyramys / as bokes specyfye Fonde fyrst breche / myn auctour lyst not lye Loo here dyane / pryncesse of venerye In forest walkyng / lyke an hunteresse Hauyng her palays / fer aboue the skye Callyd Lucina there shewyng her bryghtnesse Of hūtyng / hawkyng & fisshing chief goddesse Euery moneth her cours / she doth renewe Now full, now wane now bryght now pale of hewe Mercure caullyd for mans grete auaylle God of oloquence / and of marchandyse Argon fonde fyrst carft / of sheppe and saylle And Neptunus / the saylyng can deuyse To passe the see / in many sondry wyse whiche to marchantes is full necessarye Theyr stuff & bales / fro lond to lond to carye Phebus fonde fyrst a crafte of medecyne By touche of powns vayne / and inspeccyons Esculapius taught forth the doctryne To knowe the qualytees / of iiii complexyons Of lectuaryes / drugges and pocyons
And among all / ther is nothyng more mete Tho helthe of man / than a tempear dyete ¶Thauctours of vii scyences. Auctor of gramarye / was whilom Precyan Euclyde excelsyd in crafte of geometrye Tullius in rethoryque / was a famous man Hermogines fader of philosophye Boece wrote of musyque and of melodye Of metrephisyke wrote Aristotyles Albumazar also astronomye Fynders of scyencis / and vertuous encrees ¶The seuen scyences lyberall. Of seuen scyences called lyberall Gramer techeth congruyte and wrytyng And phylosophye in especyall Telleth the natures of euery maner thyng Ars metryque / craft of proporcōnyng Musyke concorde / and Rethoryke eloquence Astrouomye by dyurnall meuyng The world gouerneth / by heuenly Influence ¶The disposicyon of the vii planetes. Saturne disposyth a man to melancolye
Iubyter reyseth a man to grete noblesse And sturdy Mars / to stryf warre and enuye Phebus to wysedom / and to hygh prowesse Mercurye / to be chaungeable and doublenes The mone mutable. now glad. & now drypyng And gnery Uenus / full of newfauglenes Make men vnstable here in her lyuyng ¶The disposicyon of the xii sygnes. Aries is hote and also coleryke And in the hede / kepeth his domynacyon Taurus in the throte / be man hole or syke That part hath he in supportacyon G minis eke / by reuolucyon Hath in tharmes his Influence and werkyng How shold a man than be stedfast of lyuyng Cancer hath the brest in his demayne Of the herte / lorshyp hath the lyon Uirgo the gouernaunce / hath of twayne Of nauyll and wombe / and Libra lower doun The membres of man / guerneth the scorpyon By this reson / the philosophers seyng Is that man can / not be stedfast in lyuyng Of all the sygnes / rekenyd here to forne The thyes of man gouerneth sagittarye
And knees and lengges / hath Capricorne Eke the calf dounward pertayneth to aquarye And the feet / I wyll not long tarye Pisse hath them in his kepyng How shold a man be stedfast of lyuyng ¶The desposicyon of the iiii cōplexions The sangweyn man / of bllood hath hardynes wrought to be louyng / large of dispence The fleumatyk mā / slouthe expssith with dul∣nes whyte of visage / rude of eloquence And syth ther is to man suchedufference By complexions diuersly werkyng Answere herto / concludyng this sentence How that a man myght be stedfast of lyuyng The coleryk man / subtyll and deceyuable Sklender leue / and cytryne of his colour wroth sodeynly wode and not tretable And full of enuye / malyce and rancaur Drye thurstye / and a grete wastour Disposed to many a sondry thyng with pompe and boost / hasty to doo rygour Ben suche men stable in her lyuyng Melancolye / of his complexyon Disposyd by kynde / for to be fraudelent
Malicyous froward / and by discepcyon Forgyng dyscordesr double of his entent whiche thynges peysed by good auysement I dare conclude / as to my felyng By confirmacyon / as in sentent Fewe men ben be here stable in her lyuyng ¶The disposicyon of the iiii elementes. The world soo wyde the ayre soo remeuable The cely man soo lytyll of stature The graf and ground of clothyng so mutable The fyre soo hote / and subtyll of nature water neuer in one / what creature Made of these foure / whiche ben soo flyttyng May stable be / here in this lyuyng Man of therthe hath slouthe and heuynes Flux and reflux / by water made vnstable Lryndely of ayer / he hath also swetnes By fyre made hasty wode and not tretable To erthe agayn / by processe comperable Selde or neuer / in one poynte abydyng How shold he thenne / be stable in lyuyng Fyre resolueth erthe to be watyre And waterye thynges / fyre torneth in ayer Makyth hard thynges nesshe & fyre naturelly
Soo chaungeth many thynges varyably Though harde he is that shone bryght & fayr whiche element hath in man grete werkyng How shuld he than / be stable in lyuyng Ayer of kynde / yeueth Inspiracyon To mannes herte / thyng moost temperatyf And kyndely hete / yeueth respiracyon Of subtyll ayer / and a grete medicatyf To tempre the spirytes / by vertu vegitatyf And syth that ayer / in man is thus meuyng How shold he than / be stedfast of lyuyng water som whle is congeled to crystall Cold and moyst / as of his nature Now ebbeth now floweth whiche inespecyall The mygth of the mone doth her cours recure And syth this element / by recorde of scripture Is one of the foure / compact of our makyng I wold enquyre / what maner creature Made of these foure / were stedfast of lyuyng ¶The disposicyon of the four seasons of the yere Man hath in somer dryenes and hete In thyr bookes as auctours lyst expresse And whan phebus entrith the Ariete
Dygeste humours vpward don hem dresse Poorys opene / that season of swetenes And exaltacyons / dyuersely werwyng How shold man be stable in luyng Autumpne to Ueer / fcunden is contrarye As Galyen sayth / in all his qualytees Dysposyng a man / that season to varye To many vncouthe strauge Infirmytees Of canyculer dayes / takyng the propertees By reuelacyon / many folde chaungyng How shold men thenne be stable in lyuyng Man hath in wynter / in this plesaunt lyf By disposicyon / cold and humydyte whiche season / is to flewme nutrytyf Spoyleth herbe and tre of theyr fresshe beaute Colsyth & constrayneth the pooris mē may Causeth kyndly hete / inward to be werkyn How shold man thenne / be stable in lyuyng By Ueer man hath hete and eke moysture Atwene bothe / a man of temperaunce In whiche tweyne / grete lust he doth recure If colde hym put not in dystemperaunce This meynt with drede is man̄s gouernaun Ay in noo certeyn / by record of wrytyng How shold he thenne be gable in lyuyng
¶The dispocyon of the world. The monethis varye eueryche hath his sygn And hard it is alle wedrs for to knowe The tyme som while is gracyous / & benygne And vpon hyilles and valeyes that benlowe The foure wyndes / contraryous doo blowe In euery storme / man is here abydyng Some to relyue / and some to ouerthrowe How shold man thenne / be stedfast in lyuyng The worldly answere / fortune transmutable Trust of lordshyp / a feynte sekernes Euery season varyeth / frendshyp is vnstable Now myrthe now sorowe / now hele now seke¦nes Now ebbe of pouert now flodes of riches And stont ī chaūge / now losse / now wynnyng Tempest in see / and wyndes sturdynes Make men vnstable / and ferfull of lyuyng Tytan somwhyle fresshly doth appere Then̄e cometh a storme & doth his light deface The soyle of somer / with flouris glad of chere wynters rasour doth them a way race Alle erthely thynges sodenly don pace whiche may here haue noo syker abydyng Eke alle estates fals fortune doth menace How shold a man / be steafast of lyuyng
Beholde and see / the transmutacyon How the season / of grene lusty age Force of Iuuentus / strong. hardy. as a lyon Tyme of manhode / wysedom lad of corage And how decrepitus / torneth to dotage Caste all in a & alaunce / and forgete nothyng And thou shalt see in this lyf a pylgremage Ie whiche ther is noo stedeast abydyng The  yfte vp thyn eyen vnto heuen And praye thy lorde / whiche is eternall That sytte soo ferre / aboue the sterrys seuen In his ryall place / moost Imperall To graunt the grace / in this lyf mortall Contricion / shryft / ho wsyll / at departyng And er thou parte hens / remssyon fynall To ward te lyf / where Ioye is euerlastyng AMEN ¶Thys in pryntyde in westmoster inkyng. strete. For me Iulianus Notarii.

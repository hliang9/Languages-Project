6010 99852331 17647
AD SEVERINVM BINNIVM LOVANI∣ENSEM THEOLOGVM, EPISTOLA COMMONITORIA SVPER CONCILIORVM GENE∣RALIVM EDITIONE AB IPSO NVPER ADORNATA. Per quendam Theologiae canditatum ex Magna Britannia. Si amicus Bellarminus; amicus Binnius, magis amica veritas. Londini Impensis. MDCXXIIII.
SEVERINO BINNIO Pontificio Theologo. Salutem ab Authore salutis. INdefessos labores & lucubrationes tuas, in Concilio∣rum editionem insumptas (Doctissime Binni) non est inter nos cordatus quisquam, & antiquitatis Eccle∣siasticae studiosus, qui non summopere, idque summa cum tua laude, comprobet. Quorum quidem nume∣ro, nomen ego meum, lubens adscribo: it a tamen vt ea me libertate non exuam, quam dictat conscien∣tia, resque ipsa hic postulat: Haud itaque grauate feres (ita spero ac mi∣hispondeo, immo scio,) si pro officio humanitatis, multoque magis, pro fraterna charitate, & Christianae veritatis amore de paucis te libe∣rius admoneam, aut (si mauis) familiarius consulam. Diligentia, varia lectio, doctrina multiplex, necnon in multis, fideli∣tis tua, admodum elucent, meritoque laudantur: In aliquibus tamen (ignosce  imo agnosce) sinceritas candor, & veritatem stabili∣endi, potius quam hominibus placendi studium desiderantur. Primo igitur, bone vir, ac grauissime Theologe, rogandus es quo iure, qua conscientia, saltem qua authoritate, in hac tua vltima (ideoque ac∣curatissima) editione, plane omittis (eoque, quantum in te est plene: ex∣tinctos velis) integros tractatus in antiquioribus (& tamen vestris) suis locis insertos. 1 Consil um delectorū Cardinalium, & aliorū, praelatorum de emendanda Ecclesia ante 80 fere annos, à nouēviris illis magni nominis Cardinali∣bus, aliis{que} vestrae Cōmunionis viris reuerēdis, & ab ipso Papa Paulo 3. deputatis (ipsoque iubente) conscriptum:Espencaeus in Tit. c. 1. de quo non Espencaeus tantum vester mentionem facit honorificam sed & ipse libellus in tertio tomo Conciliorum per Pet. Crab. editionis Colon. 1551. habetur integer. 2 Opusculum tripartitum ante 400. prope annos conscriptum & per Pet. Crab. in secundo suo tomo circa tempora Jnnocentij 3. collocaum: vbietiam hoc elogio decoratur: Salutaria multa & Ecclesiae vtilia: & ad Synodos facientia comprehendit. Vbietiam dubitatur, an vnius alicuius
docti, an potius alicuius Synodi opus sit: prodiit autem non ex aliqua suspecta Bibliotheca, sed ad maiorem fidem, ex ipso Archetypo, ipsius Petri Crab, manu, exaratum & transcriptum erat illud exemplar. 3 Epistolam Leodiensium ad Paschalem Papam ante annos fere 500 scriptam, & in priori eadem editione, in secundo etiam tomo reposi∣tam. Haectria tantum attingo, non quod non sint plura à te omissa: sed cum haec sint praecipua, numerus trium testium satis idoneus est. Si respondeas illam Crabbianam editionem, pro Catholica & legiti∣ma à te non probari: respondebunt tibi prome, Posseuinus, Bellarmi∣nus, qui candem recipiunt,Hosus in Ep. ad Sra. Ori∣chodium. & praeter alios Hosius Cardinalis, qui ean∣dem progenuinâ & Catholicâ Conciliorum editione agnoscit. Si dicas editiones Surianam, & Ʋenetam, eosdem tractatus, non ha∣bere, quas, & tu secutus eras: Agnosco certe & Surium & Nicolinum, eodem morbo tecumlaborare: interim te non latet vel ipsi Posseuino, Iesuitae, admodurn displicere, huiusmodi tractatuum, in illorum edi∣tionibus omissionem. At qui (inquit) cum in hac editione sustulissent, aliquot opuscula, quae in alia editione fuerant,Posseu. in Ap. Sac. Tom. 1. verbo. Concil. &c. & vnum istorum nominat, id incom∣mode accidit, &c. Siid incommode cecidit my Binni, cur tu malum illud, & vel Iesui∣tateste, incommodum, non sustulisti? Cum enim tu vltimus omni∣um, hoc opus aggressus sis te certe decuisset, non priorum errantibus, aut claudicantibus vestigiis institisse, sed eorum potius lacunas supples∣se, errores correxisse, & si quid ignorantia aut malitia, furto vel fraude, amore erroris, siue errore amoris, sublatum & detractum esset, restitu∣isse, & in locum proprium, reposuisse: Edoctum praesertim, de hoc furto, & priorum editionum mutilatione admonitum, ab ipso Pos∣seuino quem tu vnum ais ex illis quatuor, quibus, (doctissimis quippe, & (tua sunt verba) absolutissimis Theologis, magnam tuorum labo∣rum partem,In Admoni∣tione ad lecto∣rem. deberi libenter agnoscis: Maxime cum tu ipse pro can∣dore tuo libere profitearis, Post Conciliorum per Pet. Crab. & Surium compilationes, te hanc nouissimam editionem,) sublatis mendis plurimis emissurum.Ibidem. Audi quaeso, Cathedrate Doctor, audi vel in aurem alte∣rum (inter nos subloquor:) Annon integros tractatus supprimere, & clam surripere, tibi pro mendo habetur? at hoc perpetrarunt priores scilicet nonnullae editiones: Ʋenetam (fateor) editionem solummodo, eo nomine incusat Posseuinus, at vero, & Suriana, eodem pede claudi∣cat: Hocigitur quod vel ipsi Iesuitae pro vitio reputant, & correctum velint, tu qui vltimam manum admoues, & menda sublaturum pol∣liceris,
non tamen restitues? Imo (quod multo peius) candor & sinceritas Petri Crabb, qui cos omnes tractatus habet, tibi vt videtur mendum, & emendandum: At furtiua Nicolini Surij que, & vel Ie∣suitis testibus, incommoda, & iniusta, integrorum tractatuum sur∣reptio toleranda, laudanda, imitanda: Peccauit Crabb qui posuit, non Surius, qui surripuit? Hoc certe est authores non tam emaculare quam emasculare: Sic enim de te clamitant nostri nec immerito. Ego autem qui multa in te diligo, licet vultu-tenus ignoto, libenter te excusarem: Quam percupio, ac gestio, aduocati partes agere? Dico itaque: Binnius meus, Crabbianam editionem, non vidit, nec curauit, sed Surianam, vtpote recentiorem & perfectiorem, sequutus est. Verum tu ipse, mihi os obstruxisti, cum te non Surianam solum, sed & Crab∣bianam vidisse, & sequutum fuisse fatearis. Quid igitur pro te respondeam vix occurrit, cum tamen pro amore meo aliquid libenter dicerem. Anne, te, ipsa tantum Con∣cilia, Pontificum vitas, & Epistolas decretales hic congessisse, et huiusmodi tractatus, quasi proposito tuo, minus accommodos, ideo∣que supervacaneos non omisisse, fraudulenter, sed cōsulto preteriisse? O quam hoc vellem? verum hanc etiam mihi excusandi adsam tu ipse praeripuisti qui multa huiusmodi, et aliqua in prioribus editionibus desiderata apposuisti. Cum igitur mihi non sit vlterius, quod pro te respondeam, tuam queso in te causam suscipe, et spartā quā nactus es adorna, futurus iam patronus, ex cliente, ne dicam ex Reo: non dices spero, hoc ti∣bi ab aliis iniumctum, à superioribus imperatum: Absit enim, vt su∣periores vestri, sint ipsis Iesuitis deteriores, qui vt vides, haec ip∣sa sublata noluerunt, et sublata doluerunt: Sin ita se res habeat, vt tales superiores, et religionis rerumque vestrarum inspectores habeatis, doleo certe vicem vestram, saltem tuam, in quo mul∣tarum virtutum scintillas emicantes, passimque refulgentes lubens agnosco. Quod superest igitur mi Seuerine, monendus es, vt des gloriam Deo, et manus veritati, et si hoc tua culpa, siue errore factum fuerit, aperte et candide fareare: Sinaliorum supercilioso mandato haec à te omissa, aut manu maleuola et iniqua ablata, te nescio aut inuito: il∣lorumnominibus ne parcas, qui famam tuam tantopere periclitati sunt, vt iustae reprehensioni subiaceant illi, qui te iniustae columniae, odio, et indignationi crudeliter exposuerunt; vel quo placidius res transigatur, existimationi simul tuae ac ipsi veritati consule. De causa hac, de cōsilio tuo prorsus sileas, nil aliud agas nisi vt tacitè ac sine strepitu vllo repo∣nantur
in locum suum ea quae iam nescio cuius furtiua nam surrep∣ta abesse conquerimur. Hoc (si me audies consultorem tuum, haud precio conductum, sed ex charitate oblatum) praestabis tu quidem insubsequenti editione castigatiore: in qua non dubito quin emersurus sit integer, sub tam ingeniosi ac ingenui Pigmalionis manu, Pelops, hu∣mero nuper detruncatus. Nemo tum te amplius poscet repetundarum. Imo ipse astipulabor, ac profitebor hanc mutilationem patratam manu non Seuerini Binnij, sed vel Seueri nimis inspectoris, vel blenni bardi∣que Impressoris. Alterum, in quo te admonitum & mihi satisfactum cupio, vt alte∣rius, ita etiam altioris est naturae,  & maioris momenti, in quo vt veri∣tas magis periclitatur, eo liberius pro veritate mihi tecum agendum est. In secundo Tomo ponis Concilium illud venerandum, Chalcedonense & eidem notas subiungis, in quibus (vtinam non sinceritas) diligentia certe non desideratur. 1. Primo de Chalced. Concilio dicis in notis tuis, Jllud ad instan∣tiam Imperatoris, sed authoritate Romani Pontificis indictum: quod mi∣ror quomodo à te viro docto, & circumspecto, & veritatis studioso, poslet excidere, cum cuiuis in Concihorum historiis, vel mediocriter versato, facile occurrat prorsus contrarium. Ad instantiam (nempe) Leonis at Jmperatoris authoritate indictum fuisse.Euag. l. 2. c. 1, 2, 3. Niceph. l. 15. c. 2, 3, 4. Leo. Ep. 9. ad Theodos. & 23. ad cundem: & 24. ad pulcher. & 33. ad eand. & 41. ad Mar∣tian. & 45. ad ipsam Synodū & alibi possim Testis est Euagrius. testis Nicepthorus, & quis non veterum histori∣corum, qui de illo scripserunt? Testes Pontinciorum scriptorum, ali∣quot non ignobiles: Testis (in hoc casu exceptione maior) ipse Leo Papa, qui in Epistolis non paucis, illud ab Imperatoribus, precibus, gemitibus lachrimis petiit flagitauit & tandem impetrauit. Testes mul∣ti Episcopi, qui cum eo, idem ab Imperatoribus humilimè petierunt: Si Lenois fuit Concilium indicere dicas Binni, cur precibus petiit, & lachrimis ab Imperatore supplicauit, vt indiceret? Respondeas pro humanitate tua ad cuius instantiam conuocatur Synodus, eiusne qui illud precibus, suspiriis, lachrimis, ab alio flagitat, an eius, à quo illud humilime rogatum, tandemque impetratum est? Testis deniqueidem Leo,Leo. ep. 59. ad Patres Calced. qui ad Martianum Imperatorem disertis fatetur verbis, Synodum hanc à nobis etiam petitam, &c. Quod non ob∣scure etiam innuit, in Epistola ad patres Calcedonenses: Audi quaeso Leo∣nem vestrum, petitam, non indictam, à se fatetur Synodum illum: nec fatetur solum Leo, sui ipsius petitionem, sed Imperatoris authoritatem qui disertis verbis, nisi illum mauelis aequiuocatione lusisse conuoca∣tum aut congregatum, dicit illud Concilium, ex pracepto Imperatoris,
audis mi Binni, & ex consensu suo: Ex consensu Papae? quis hoc ei nega∣uit aut vnquam negabit? Hinc facile emergit responsio ad tuas rationes: quarum prima sumi∣tur ex Epistola, Imperatorum ad Leonem, vbi haec habentur: Te Au∣thore, &c. recte, hoc est, te primo motore & suasore, quod reuera, pro∣prium munus est Episcoporum. At dicis secundo, iussu & authorita∣te Papae, hoc Concilium indictum, verbis apertis profitentur, Episco∣pisecundae Mesiae dicentes, in Calcedonensi ciuitate Episcopi conuene∣runt per iussionem Leonis: At cur famam fidemque tuam prostituis, cur ita hic periclitaris, mi Seuerine? falleris, aut fallere intendis:Anatolius tunc temporis Ar∣chiepiscopus Constantinop. non ita dicunt, sed per iussionem Leonis & Anatolij, quod tu (dolens dico) minus candide subticuisti: Iussit ergo & indixit, hoc Concilium Leo, at quo modo, & qua authoritate? Eisdem nimirum, quibus & Anatolius: fa∣cile concedimus. Vbiiam aperta tua verba, quibus hoc probatur? Ad Gelatij testimonium, quod tertio profers, habeo quod respondeam: At huic labori parcam, cum ipse Papa in causa propria, testis sit minus i∣doneus: verum si tu vrges Gelasium in illa, non in-suspecta Epistola, ego oppono Leonem in illasua in-dubitata, vbi apertis verbis profitetur, ex praecepto Imperatoris & consensu suo indictum esse: Respondeat Gela∣sius Leoni & nos illi respondebimus. Verum si & Gelasius & Leones cn∣tum hoc plenis buccis proclamarent: Illis omnibus eorumque rugiti∣bus, ego vnum tantum oppono testimonium, cui alia omnia cedant necesse est, quod & per se sufficeret si omnia alia deessent: Acta nimi∣rum, & Gesta ipsius Concilii, edita pervirum integerimum, omni ex∣ceptione maiorem, dominum Seuerinum Binnium, amicum meum non vulgarem: In eius ipsius editione huius Concilii, cum sint quindecim, aut sexdecim actiones, in earum vnaquaque habemus haec, aut huius∣modi verba: Sanctum & vniuersale Concilium, quod in Calcedonensi ciuitate, ex decreto, per iussionem, ex sanctione, secundum praecepta, diuali sanctione, per sacras liter as, per sacram sanctionem pijssimi Imperatoris congregatum & collectum, &c. At de iussione, praecepto seu sanctione Papae altum silentium. Haeccinae vera vel Teipso teste? & tamen dices ad instantiam Jmpera∣toris at Papae authoritate collectum hoc Concilium? Dicant si velint Pa∣rasiti & assentatores Pontificii, famae & animarum suarum prodigi, dicāt ferrei oris & plumbei cordis homines qui quiduis dicere audent: at Seuerinus Binnius non dicet, scio: quod si quid tale vnquam illi ex improuiso excideret, auguror, polliceor, spondeo imitabitur sanctum Augustinum ac retractare, non detractabit. 2 Deinde in iisdem Notis Imperatorē dicis primae actioni interfuisse
in propria persona & per Iudices seculares posterioribus omnibus. Haec tu: verum cum haec apertissimae veritati repugnent, hinc coniiciunt nostri (dabis veniam spero) te nimis oscitanter & perfunctoriè om∣nia egisse, in hac tanta re, Conciliorum nempe omnium editione, cum haec non dubites effutire, in quibus vel Tyro aliquis in Theologica hi∣storia, te à veritate deuiantem vel digito monstrare possit: Quis enim adeo in antiquis sanctis Conciliis peregrinus qui nesciat Imperatorem, nec per se, nec per Iudices suos seculares tertiae actioni interfuisse? et in propria sua persona non primae tantum, sed et sextae etiam, aut vt alii volunt septimae et si Nicephoro credatur aliis etiam interfuisse,Niceph. lib. 15. c. 4. et mul∣ta verba, vere Christiano Imperatore digna ad fanctum Concilium habuisse. Adde quod et tu ipse postea in compendio septimae actionis, aperte et disertis verbis, idem affirmas, illum nimirum affuisse, et mul∣ta locutum. Haec si omnia tua sint, quam tu tibi non constas? quam tua non consonent veritati? Ista licet magni non sint momenti, cùm tamen aut ignorantiam nimis crassam, aut negligentiam nimis supi∣nam redoleant, ansam praebent nostris de te tuisque laboribus male suspicandi, et quod peius est, de animo et intentione, qua hoc opus ag∣gressus sis. Verum illud quod me pessime habet et maxime torquet, habetur in tertia annotatione tua, vbi nihil fere est, quod non sit vitiosum: nimi∣rum vel aperte falsum, vel quod falso nititur fundamento: Primo osten∣surus, hoc Concilium esse generale, hoc probas duplici ratione: 1. Quia Papae authoritate conuocatum erat. 2. Quia in eo Papa per lega∣tos praesidebat: quam haec futilia? quis enim ex vestris nedum è nostris, hisce rationibus, ad aliquod Concilium oecumenicum probandum v∣sus est, nisi etiam et tertiam adiunxisset, congregationem nimirum, E∣piscoporum totius orbis Christiani? Generalia dicuntur, inquit Bellar∣minus, ea,Bellar. de Con∣cil. l. c. 4. quibus interesse tenentur Episcopi totius orbis: Sin vero ratio∣nes tuae sufficerent, consequetur certe, Italiae Episcopos, à Papa conuo∣catos, si ipse Papa praesideat, generale Concilium constituere, quod si absurdum ducendum sit, necesse est vt rationes tuae claudicent, imo in fumum abeant. Deinde ais, Legatos Papae Synodo praefuisse, singulae fere actiones testan∣tur: probas, quia ipsi primi nominantur, loquuntur, sedent, subscribunt. At nimis haec puerilia et grauitatem tuam parum decentia: quid enim est primum sedere, loqui, subscribere, nisi primum tenere locum? Et primum locum in Conciliis, et concessibus Episcoporum, quis vn∣quam Romano pontifico denegauit? hoc autem excepto, singulae actiones nihil aliud testantur de praesidentia: Quae certe, nifi semel,
non nominatur, tunc autem hoc modo, praesidentibus ijsdem Judicibus & sancta Synodo, non ait legatis Romanis: fateor Legatos Romanes, praesidentiam sibi arrogasse et attribuisse, at ore proprio, verum à Concilio, à Iudicibus, et ab Episcopis, ne tantillum eis ascribitur, nisi primus locus, nec illud vbique: Interdum enim Iudices praeponunt Archiepiscopum Constantinopolitanum: De Romanorum ergo Le∣gatorum praesidentia testantur ipsi, in causa sua patroni, Actiones Con∣cilij non testantur. At vrges, et in hoc mirifice tibi places, Ipsi Legatisententiam, in Dioscorum pronuntiant, et verba (inquis) sententiae in actione tertia haec sunt: Sanctissimus ac boatissimus Papa, Caput vniuersalis Ecclesiae Leoper nos Legatos suos, sancta Synode consentiente, &c. Certe mi Bin∣ni miror, stupesco, et doleo, hoctibi excidisse: hoc enim si verum sit, ego sancte polliceor, me, in castra vestra tranfiturum, modo tu siverum non sit, papismum, hac saltem in re, deserere velis: Legatur igitur tota actio tertia, et sententia in Dioscorum, et inspiciatur, Crabbiana Suria∣na, Nicolina, imo vel Binniana editio, et in his omnibus, sine vnius ver∣buli differentia, moriar, si non ita se habeat sententia, Sanctissimus & beatissimus, Archiepifeopus, magnae & senioris Romae, Leo, per nos, & per praesentem sanctam Synodum, &c. Hic igitur excipio. Primo sententiam à te non recte prolatam, sed vel malitia, vel quod potius credam imprudentia, interpolata multa, quae insententia non habentur: vt illa nimirum, Caput vniuer salis Ecclesia Leo, in quibus, ipse cardo controuersiae vertitur: Si enim illud verum sit Leonē Papam, in hac sententia, quae reuera erat totius Concilii sententia. Caput vni∣uersalis Ecclesiae appellatum, tum certe non inficiabor dignum eum esse qui Concilio illi, & toti Ecclesiae praesideat, qui Caput nimirum sit vni∣uersalis Ecclesiae; Si vero nihil tale, in tota sententia, imo nec in toto Concilio reperiatur, sed tantum Archiepiscopus magnae & senioris Romae appellatur, (quod nos facile ci concedimus) tum quod tu, tuique, vo∣bis tantopere placeatis, in hoc testimonio non equidem inuideo, miror magis, qua fronte, quove animo hoc ausus fis affirmare: Perscrutare, omnes Conciliorum editiones, imo tuam, & profer si possis, locum, vel vnum, vbi in tota illa sententia, vel ab vno Episcopo, nedum à toto Concilio, Papa illo nomine, Caput vniuer salis Ecclesiae insignitur: Corte mi Binni, Papismum & Primatum, huiusmodi niti fundamen∣is, nec inuideo, nec miror, habeant secum, seruentque sepulchro: At te virum doctum, prudentem, & vt spero, veritatis studiosum, in re tanta ludere, & tam aperte falsa, fidem tuam deponere, video, at non
rideo, sed plane doleo, et vt quod verum est fatear, non habeo, lubens velim, quo te excusem: Tuum igitur est, fidem tuam liberare. Dicerem prote libenter, Concilium in Epistola ad Leonem, fic scribe∣re: Quibus tu (sicut membris caput praeeras, &c: Et Alexandrinos ali∣quot, à Dioscoro oppressos libellos suos supplices, (quos ad Concilium porrexere) sic inscripsisse, Ʋntuer sali Patriarchae Leoni, &c. At hoc ni∣hil est, nam primo multiplex & facilis est responsio ad vtrumque, vt (si tibi placuerit) imposterum demonstrabo: Deinde, si detur haec vera esse, & exceptione maiora, te tamen non iuuabunt in hac causa: qui non ex libellis illis, non ex Epistola illa, sed ex ipsius Consilij generalis sententia definitiua ista producis: Verba (inquis) sententiae haec sunt: Et non hic quaeritur, quid miseri aliquot Alexandrini aut Concilij scriba, sed quid ipsum vniuersale Concilium, in sententia definitiua de Papa Romano locutum sit: Non est igitur, vt ista nobis obtrudas: Licet e∣nim vera essent tamen quid haec ad Rhombum. Multo{que} minus causam tuam promouebit, si ad fragmentum illud E∣pistolae (Paschasini Papae legati) in fine Concilij à te positum confugias: vbi licet ista verba habeantur, prout à te citata sunt, nihil tamen te iu∣uabunt: nam 1. non est Epistola sed fragmentum: deinde priuata E∣pistola, ad priuatum vel nescis quem: 3. nullius est autoritatis, quia A∣ctis & monumentis Concilij (vel te Iudice) repugnat: sententia enim Concilij in Actione tertia postita nihil tale habet; denique nullius est mo∣menti, quid Papae serui legati & creaturae, de domino suo Papa, tu∣mentibus verbis effutiant: Si illi Papam pro mundi dornino, pro capi∣te Ecclesiae, habeant & decantent minime miramur, & minimo minus curamus: & si tu hoc tantum dixisses, haec vel huiusmodi sesquipedalia verba, de Papa per eius legatos fuisse prolata, quis miraretur? verum haec non est quaestio, quid famuli de dominosuo dixerint, sed quid Con∣cilium Calced. in sententia, sua definitiua: Porro si haec sit Paschasini, & legatorum Epistola: dispiciat & diju∣dicet orbis Christianus, quam nullam mereātur fidem (vt nequid acer∣bius dicam) Papae legati, quippe qui in liter is suis referre audeant, acta fuisse in Concilio, quae non fuerunt: Et qualis sit iste Paschaesinus, qui cum ipse (mandante consentiente & decernente Concilio) ore proprio, sententiam in haec verba pronunciasset: Archiepiscopus senioris Romae Leo: ausus sit tamen postea per literas ita referre, ac si dixisset, Caput vniuer salis Ecclesiae Leo: Quae haec impudentia? quae audacia? Ita in Concilio dicere non est ausus (licet multa auderer) ita tamense dixisse, ausus est scribere? nouerat scilicet, Epistolam non erubescere: & Dice∣re
quae puduit, scribere iussit armor, amor nimirum ille for didus quo Papa∣les assentatores, ad Priuatum eius, vijs & modis, omnibus stabiliendum excaecantur: Summa: Aut haec Epistola Paschasini est, aut non: si dicis esse: squitur illum vel non ita dixisse in Concilio, vt tertia actio testa∣tur: vel illum non ita scripsisse, vt ista habet Epistola: vel dixisse & scripsisse, plane repugnantia (quod probum, pium{que} virum minime de∣cet:) Nam Papam esse Archiepiscopum senioris Romae facile concedi∣mus: Caput esse vniuersalis Ecclesiae constantur negamus: Si dicis non esse, licet eius nomen gerat: tum ab aliquo Seiolo confictum & assu∣tum fragmentum illud, necesse est fateare. Eo{que} magis tibi condoleo (mi Seuerine,) quod neminem fere scrip∣torum Pontificiorum, in hac causa, à tuis partibus stare video: Si enim esset communis causa, si vestri homines, sententiam hanc in his verbis allegassent, eo melius, odium & inuidiam declinasses & eo facilior esset tua defensio: saltem leuior esset lapsus tuus, vbi ante te tam mlti im∣pegissent: verum cum hoc Concilium, augustum & venerandum, à vestris fere omnibus, vbi{que} afferatur: vix tamen (vt conijcio) tres ali∣cuius autoritatis (Bellarmino exepto) adducere possis, qui sententiam Concilij sub tuis verbis citant: Hanc tractant causam, de Primatu Pa∣pae, & hoc Concilium etiam, pro primatu producunt, Caietaenus, Conta∣renus, Polus, Roffensis, Baronius Cardinales: Pighius, Latomus, Coccius, Alphansus à Castro, Agricola: Mel. Canus: Papistae omnes meliores no∣tae: Costerus, Canifius, Gregorius de Valentia Iesuitae, nec tamen illorum vnus, hoc vsus est testimonio: multa certe adducunt, et detorquent, ex hoc Concilio ad Primatum confirmandum, quae parum valeant, et ad quae facilis est responsio: verum si Concilium in sententia sua pub∣lica, Papam, Caput vniuersilis Ecclesiae, agnouisset (quod tu affirmas) hoc esset omni exceptione maius, & nullam certe posset admittere respon∣sionem: & tam pulchrum validumque testimanium hi acerrimi prima∣tus propugnatores nunquam omisissent: At necessario omittendum crat, quod plane non erat, in rerum natura: In sententia enim publica, in actione tertia, non Caput vniuersalis Ecclesiae, sed Archiepiscopus se∣nioris Romae appellatur: Norunt tamen & illi hoc fragmentum vbi illa verba, Caput vniuersalis Ecclesiae, fraudulenter sunt inserta, sed cum illud nullius esse autoritatis, perspicerent, mallent illo carere testi∣monio, quà fidem suam tanto periculo subiacere: Imo Baronius ipse licet omnium, (quotquot vnquam fuerunt) impudentissmus assentator Pontificius, hoc tamen nunquam ausus est assetere: Sed contra, ipse & Canifius Iesuita, & Canus & Coccius, cum sententiam
huius Concilij in medium afferant, hoc modo eam citant, quo nos, & vt in actis Concilij habetur. Sanctissimus & beatissimus Archiepiscopus magnae & senioris Romae Leo, &c. Quod certè neutiquam fecissent, si hoc fragmentum, aliqua fide dignum censuissent:Bellar. de Con. l. 1. c. 19. & l. 2. c. 17. Quorum vt ingenuitas & modestia, hac in re lau∣danda, sic Bellarmini impudentia, qui primus, & ante te solus, in hune scopulum imping it, & non semel sed saepius hanc sententiam, ad Papae Primatum astruendum producit, prout in illo mendacissimo frag∣mento habetur, omnem certè excedit admirationem: sed vapulabitni fallor, illo nomine, & tam apertae falsitatis, diagnas quam cito poenas luet: non enim hoc commentum, exillo fragmento citat, in quo for∣tassis potuisset excusari, sed ex Concilij actione tertia, impudens, & ef∣frons, Iesuita; quod si omnino falsum non sit, polliceor me, Papissatu∣rum: vt igitur, ad te reuertar, doleo equidem Seuerinum Binnium malle cum vnto Bellarmino errare, quam cum toto orbe Christiano rectè sen∣tire: tu qui posterior fuisti in culpa, sis quaeso prior in penitentiâ & qui tibi exemplum errandi praebuit, à te in rectam viam reuertendi, ex∣emplum sumat. Si dicas te, per aliquos veterum historicorum deceptum: Certè non noui vnum, tibi in hac causa suffragantem. Paulus Diaconus ne ver∣bum quidem habet de hac sententia, & de toto Concilio admodum pauca: Nicephorus multa de Concilio, de hac sententia nihil: Histo∣ria tripartita Sozomenus, Socrates, Theodoretus, ad ea tempora non at∣tingunt, ne dum Ruffinus aut Eusebius: solus Euagrius quod sciam, de huius Concilij gestis fusius tractat: ille autem sententiam definitiuam eisdem verbis habet, quibus in Conciliorum gestis inuenitur, non au∣tem vt in vitioso illo fragmento deprauatur. Sin vero vel decem histo∣ricos possis proferre, quae sententiam sic deprauatam haberent, ne hi∣lum quidem proficeres: tuipse enim hanc excusandi viam, praeclusisti, cum nec hunc nec illum, nec aliquem scriptorem, sed nominatim A∣ctionem Concilij tertiam, pro hac sententia allegaueris. Summa igitur est, si in actione tertia, talis sit sententia Concilij, vbi nimirum Papa, Caput vniuersalis Ecclesiae appellatur, hoc inquā si possis ostendere, liberasti fidē tuā: hoc si tu nec quis alius poterit ostendere, prodidisti causam, perdidisti fidem tuam vel potius rectè & prudenter egisti qui causam malā, malis artibus fallacijs, et fictionibus astruxisti. His autem similibusque technis vtuntur quotidie vestri, imo & Bellar∣minus & Baronius antesignani vestri ad Papismi doctrinam, papatus{que} Primatum suffulciendum: Dignum sane Patella operculum: Te vero
quod attinet (mi Binni) pro humanitate, & fraterna charitate, aliquo te potius errore lapsum, quam malitia excaecatum, & cae cos potius se∣quendo duces in foueam incidisse, quam retia haec ad imperitos seu in∣cautos lectores decipiendos, reluctante conscientia posuisse: Fallor an non, in hac mea de te opinione, satis vt opinor ex tua respon∣sione constabit, quam pro tua humanitate, & in veritatem amo∣re, dabis veniam, vt à expectem, licet fortassis alijs serijsque cogita∣tionibus occupato: non enim vt horas aliquot superuacuas insumamus, quas fortassis nullas habemus, nec ingenij exercendi, aut animi dotes, si quae essent ostentandi gratia, hoc onus scribendi à me susceptum est: sed ad Christianae charitatis officium exhibendum & ad veritatem (ipsa vita nostra chariorem) melius indagandam: ne igitur laeuâ manu acci∣pias quod dexterâ tibi porrigo: Cur autem candidum responsum non sperem, cum scribam Christianus ad Christianum: Theologus ad Theo∣logum: & Licentiatus ad Licentiatum? At dicet aliquis Iunior ad Se∣niorem: fortassis: At quid ni? Cum hoc aggressus sim, non vt contradi∣cam sed vt consulam, non vt imperem, sed vt admoneam, non vt do∣ceam, sed vt discam: Et vbicunque errare, aut hallucinari contigerit, vt ego per te meliora docentem, tu per te ipsum rectius informatum, vtrique per sanctum spiritum coelitus inspirantem instrua mur. Ipse spi∣ritus sanctus pacis & charitatis Deus & dator, nos à falsitate, & errore, aut protegat aut reducat, in veritate, & bonitate confirmet ad nominis sui gloriam nostramque salutem in Christo Iesu, Amen. Londini, An∣no 1611. Tibi in Christo addictissimus GVLIEL. CRASHAVIVS S. T. Alumnus, & verbi diuini apud Templarios Londini dispensator in∣dignus, manu propria. Orandus es, mi Binni, ne pro responsione me ad Bellarminum, & Baronium rele∣ges: ista enim legens conjicere possis, me in illorum scriptis aliqualiter ver∣satum: verum non satisfaciunt, alias e∣nim, huic labori meo, & molestiae tuae supersedissem. FINIS.
